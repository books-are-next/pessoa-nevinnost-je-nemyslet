---
title: VIII\.
contentType: poetry
---

<section>

_Zamilovaný pastýř ztratil hůl  
a ovce se rozprchly po stráni  
a on tak přemýšlel, že ani nehrál na píšťalu, kterou si vzal.  
Nikdo se mu neobjevil ani neztratil… Nikdy už nenašel hůl.  
Druzí mu s kletbami sehnali ovce.  
Nikdo ho vlastně nemiloval.  
Když vystoupil vzhůru i z klamné pravdy, uviděl vše:  
veliká údolí stejně rozmanitě zelená jako vždy,  
veliké hory v dáli, skutečnější než každý cit,  
celou skutečnost, nebe a vzduch a louky, které existují,  
a ucítil, že vzduch mu, ač bolestně, zas svobodou šíří hruď._

</section>
