---
title: ''
contentType: prose
---

Žij, pravíš, v přítomnosti;

_žij pouze v přítomnosti._

_Já však nechci přítomnost, chci realitu;  
chci věci, jež existují, ne čas, jenž je měří._

_Co je to přítomnost?  
Něco ve vztahu k minulosti a budoucnosti.  
Něco, co existuje, protože existují jiné věci.  
Já chci jen realitu, věci bez přítomnosti._

_Nechci zahrnout čas do svého plánu.  
Nechci myslet na věci jako na přítomné; chci na ně myslet jako na věci.  
Nechci je oddělit od nich samých a brát je tak jako přítomné._

_Ani jako reálné bych je neměl brát.  
Vůbec nijak bych je neměl brát._

_Měl bych je vidět, jen vidět;  
vidět je, až bych na ně nemohl myslet,  
vidět je bez času a prostoru,  
vidět a moci vyloučit vše, až na to, co se vidí.  
Taková je věda vidění, jež vědou není._
