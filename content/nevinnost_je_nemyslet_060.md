---
title: ''
contentType: prose
---

I.

> Když jsem tě neměl,  
> miloval jsem přírodu jako klidný mnich Krista…  
> Nyní miluji přírodu  
> jako klidný mnich Pannu Marii,  
> nábožně, po svém, jako dřív,  
> ale dojatěji a mám k ní blíž.  
> Vidím líp řeky, když s tebou kráčím  
> lukami až na říční břeh;  
> když sedím vedle tebe a pozoruji oblaka,  
> pozoruji je líp…  
> Tys mi nevzala přírodu…  
> Tys mi nezměnila přírodu…  
> Přivedla jsi přírodu až ke mně.  
> Proto, že existuješ, vidím ji líp, ale stejnou,  
> proto, že mě miluješ, miluji ji stejně, ale víc,  
> proto, že sis mě zvolila, abych tě měl a miloval,  
> moje oči se na tom všem  
> pozdržely déle.

> Nelituji toho, čím jsem býval dřív,  
> protože tím stále jsem.  
> Jenom lituji, že jsem tě dřív nemiloval.
