---
title: ''
hiddenTitle: true
contentType: poetry
---

<section>

_Mluvíš o civilizaci a že by neměla být,_

nebo že by neměla být taková.  
Říkáš, že všichni lidé anebo většina z nich trpí  
při tomhle uspořádání lidských věcí.  
Říkáš, že kdyby to bylo jinak, trpěli by méně.  
Říkáš, že kdyby to bylo, jak ty chceš, bylo by to lepší.  
Slyším, ale neposlouchám tě.  
Proč bych tě měl poslouchat?  
Stejně bych se nic nedozvěděl.  
Kdyby byly věci jiné, byly by jiné: to je vše.  
Kdyby byly věci, jak ty chceš, byly by jen, jak ty chceš.  
Běda tobě a všem, kdo se celý život  
snaží vynalézt stroj na výrobu štěstí!

</section>
