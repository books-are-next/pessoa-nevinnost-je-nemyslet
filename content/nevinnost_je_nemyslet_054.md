---
title: XLV\.
contentType: poetry
---

<section>

_Řada stromů kdesi v dálce, na úpatí kopce._

</section>

<section>

_Co to však je řada stromů? Existují jen stromy.  
Řada a množné číslo stromy nejsou věci, jsou to jména._

</section>

<section>

_Ubohé lidské duše, které všecko pořádají,  
linkují čáry od věci k věci,  
dávají jmenovky na naprosto reálné stromy  
a zakreslí poledníky a rovnoběžky  
přímo na nevinnou, celou zelenou a kvetoucí zemi!_

</section>
