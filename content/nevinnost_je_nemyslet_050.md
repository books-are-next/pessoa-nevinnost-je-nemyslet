---
title: XLI\.
contentType: prose
---

_Za letních dnů se k večeru někdy zdá,  
přestože žádný vánek není,  
jako by přece jen lehce zavanul…  
Stromy však dál stojí nehybné  
se všemi listy, co jich mají,  
jen naše smysly ovládla iluze,  
iluze příjemné chvíle…_

_Ach, naše smysly, ti nemocní, co vidí a slyší!  
Kdybychom byli, jak bychom být měli,  
nepotřebovali bychom žádnou iluzi…  
Stačilo by nám cítit jasně a živě,  
ani si nevšimnout, k čemu jsou smysly…_

_Ale dobře, že máme na světě nedokonalost,  
protože nedokonalost něco je,  
a existence lidí, co se mýlí, je něco odlišného,  
a existence nemocných lidí činí svět větším.  
Bez nedokonalosti by bylo něčeho méně,  
a všeho musí být hodně,  
aby bylo hodně k vidění a slyšení…_
