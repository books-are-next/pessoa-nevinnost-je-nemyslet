---
title: VI\.
contentType: prose
---

<section>

_Celou noc beze spánku jsem bez prostoru viděl její postavu  
a viděl ji pořád jinou, než ji potkávám.  
Chci se rozmyslet, jaká je, když se mnou mluví,  
a v každé té myšlence se mění věrna sobě.  
Milovat je myslet.  
Skoro zapomínám cítit, jak na ni myslím.  
Sám nevím, co chci, ani od ní, a nemyslím než na ni.  
Neklidem jsem příliš rozptýlen.  
Když ji toužím potkat,  
skoro bych ji radši nepotkal,  
abych ji pak nemusel opouštět.  
A radši o ní přemýšlím, protože z ní, jaká je, mám trochu strach.  
Sám nevím, co chci, ani nechci vědět, co chci.  
Chci jen o ní přemýšlet.  
Nic po nikom nechci, ani po ní, nechci než přemýšlet._

</section>
