---
title: ''
contentType: prose
---

<section>

Pastýři na kopci, tak daleko ode mě se svými ovcemi —

_čí je to štěstí, jež zdáš se mít — tvoje, nebo moje?  
Ten mír, který cítím, když tě vidím, patří mně, nebo tobě?  
Ne, ani tobě, ani mně, pastýři.  
Patří jen tomu štěstí a tomu míru.  
Nemáš je ani ty, protože nevíš, že je máš.  
Nemám jej ani já, protože vím, že jej mám.  
Štěstí a mír jsou jen štěstí a mír a snášejí se na nás ;jako slunce,  
jež se ti opírá do zad a zahřívá tě, a ty lhostejně myslíš na něco jiného  
a mně se opírá do tváře a oslepuje mě, a já myslím jen na to slunce._

</section>
