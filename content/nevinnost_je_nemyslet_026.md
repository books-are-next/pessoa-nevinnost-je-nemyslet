---
title: XVII\. Salát
contentType: poetry
---

<section>

_Jakou mám na talíři směs přírody!  
Jsou to rostliny, sestry mé,  
družky rostoucí u vody,  
světice lidem neznámé…_

</section>

<section>

_Uříznou je a na stůl dají  
a hluční hosté v hotelích  
nedbale si „salát“ objednají,  
lhostejní a samý smích._

</section>

<section>

_Nevědí, že Matce Zemi  
berou svěžest a první děti,  
to první živé a duhové,  
co kdysi Noe zahlédl,  
když vody opadly a vrchol hor  
vlhký a zelený se pozvedl.  
A ve výši, kam holubice vylétla,  
oblouk duhy zvolna vybledl…_

</section>
