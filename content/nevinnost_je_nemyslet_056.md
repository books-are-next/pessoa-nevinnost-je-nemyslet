---
title: ''
contentType: prose
---

XLVII.

> V jeden přespříliš jasný den,  
> v den, kdy by člověk chtěl být tak upracovaný,  
> aby nepracoval vůbec,  
> jsem jako cestu mezi stromy zahlédl,  
> co možná je to Veliké tajemství,  
> ono Velké mysterium, o němž mluví falešní básníci.

> Viděl jsem, že není příroda,  
> že příroda neexistuje,  
> že jsou hory, údolí, pláně,  
> že jsou stromy, květy, trávy,  
> že jsou řeky a kameny,  
> ale že není celek, k němuž by to patřilo,  
> že nějaký skutečný, opravdový souhrn  
> je naše chorobná představa.

> Příroda jsou části bez celku.  
> Takové snad je tajemství, o němž se mluví.

> A to se mi bez úvah či váhání  
> zdálo být tou pravdou,  
> již všichni hledají a nenalézají,  
> a jenom já bez hledání našel.
