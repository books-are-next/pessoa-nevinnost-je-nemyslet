---
title: Ty, mystiku, vidíš význam ve všech věcech\.
contentType: poetry
---

<section>

_Pro tebe všechno má skrytý smysl.  
V každé věci, již vidíš, je něco utajeno.  
To, co vidíš, vidíš vždy proto, abys viděl něco jiného._

</section>

<section>

_Já však, dík tomu, že mám oči jen k vidění,  
vidím ve všech věcech nepřítomnost významu;  
vidím to a jsem rád, protože být nějaká věc je nic neznamenat.  
Být nějaká věc je nedat se nějak vyložit._

</section>
