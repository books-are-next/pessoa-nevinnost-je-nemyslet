---
title: ''
contentType: prose
---

Válka, jež svými vojsky sužuje svět,

_je dokonalý příklad omylu filozofie._

_Válka jako vše lidské chce měnit.  
Válka však chce především měnit, a měnit hodně  
a měnit rychle._

_Válka však působí smrt.  
A smrt je pohrdání vesmíru vůči nám.  
Válka má za následek smrt, a tím dokazuje svou šalbu.  
A tou šalbou dokazuje, že každá touha měnit je šalebná._

_Nechme vnější vesmír a druhé lidi tam, kam je postavila příroda.  
Všechno je pýcha a nevědomost.  
Všechno je touha vměšovat se, něco dělat, zanechat stopu.  
Zastaví se srdce a velitel vojsk  
se pomalu vrací k vnějšímu vesmíru._

_Přímá chemie přírody  
neponechává místo myšlení._

_Lidstvo je vzpoura otroků.  
Lidstvo je lidmi uchvácená vláda.  
Existuje jako uchvatitel, je však na omylu, neboť uchvátit je nemít právo._

_Nechte existovat vnější svět a přirozené lidstvo!  
Mír všemu předlidskému, ba i v lidech.  
Mír zcela vnější esenci vesmíru!_
