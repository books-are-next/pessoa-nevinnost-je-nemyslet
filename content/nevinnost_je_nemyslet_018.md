---
title: IX\.
contentType: prose
---

_Jsem hlídač stád.  
Stádo jsou moje myšlenky  
a všechny mé myšlenky jsou pocity.  
Myslím očima i ušima  
a rukama i nohama  
a nosem i ústy._

_Myslit si květ je vidět a čichat jej  
a jíst plod je znát jeho smysl._

_Proto když někdy za horkého dne  
z něj samým blahem zesmutním  
a s horkýma očima zavřenýma  
natáhnu se v trávě,  
tu cítím celé tělo natažené v realitě,  
znám pravdu a jsem šťasten._
