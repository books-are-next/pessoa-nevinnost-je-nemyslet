---
title: ''
hiddenTitle: true
contentType: poetry
---

<section>

Dnes mi kdosi četl svatého Františka z Assisi.

_Četl mi a já žasl._

</section>

<section>

_Jak to, že člověk, který měl věci tak rád,  
nikdy se na ně nedíval, nevěděl, co jsou?_

</section>

<section>

_Proč bych říkal vodě sestro, když není má sestra?  
Abych ji líp cítil?  
Cítím ji líp, když ji piju, než když jí nějak říkám —  
sestro nebo matko nebo dcero.  
Voda je voda, a proto je krásná.  
Budu-li ji nazývat sestrou,  
a pak jí tak řeknu, uvidím, že sestra to není,  
a že jestli je voda, nejlepší je říkat jí voda;  
nebo ještě lepší je neříkat jí nijak,  
ale pít ji, cítit ji na zápěstí, dívat se na ni,  
a to všechno beze jmen._

</section>
