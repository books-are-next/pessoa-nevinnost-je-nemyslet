---
title: ''
contentType: prose
---

XXVII.

> Jen příroda je božská, a ona božská není…

> Jestliže o ní občas mluvím jako o bytosti,  
> pak proto, že musím mluvit jazykem lidí,  
> jenž dává osobnost věcem  
> a vnutí jim jméno.

> Věci však jméno ani osobnost nemají:  
> existují, a nebe je veliké a země širá  
> a naše srdce ne větší než pěst…

> Blaze mi pro vše, co vůbec nevím.  
> Vždyť to je vše, co opravdu jsem.  
> Těším se ze všeho jak člověk za slunného dne.
