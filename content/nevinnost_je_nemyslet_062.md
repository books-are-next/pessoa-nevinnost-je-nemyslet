---
title: III\.
contentType: poetry
---

<section>

Láska je společnost.  
Už neumím sám chodit po cestách,  
protože už nemohu chodit sám.  
Jedno viditelné pomyšlení mě nutí jít  
a vidět míň, a přitom se radovat, že vidím vše.  
I její nepřítomnost je něco, co je se mnou.  
A já ji mám tak rád, že nevím, jak po ní toužit.  
Když ji nevidím, představuji si ji a jsem silný jak vysoký strom.  
Chvěji se však, když ji vidím, a nevím, kam zmizelo, co cítím bez ní.  
Celý jsem jakousi silou, jež mě opouští.  
Celá realita na mě zírá jako slunečnice s její tváří uprostřed.

</section>
