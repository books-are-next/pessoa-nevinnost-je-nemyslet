---
title: VII\.
contentType: prose
---

_Ze své vsi vidím vše, co se ze země dá vidět z vesmíru…  
Proto je moje ves stejně velká jako každá jiná země,  
protože já se měřím tím, co vidím,  
a ne tím, jak jsem vysoký…_

_Ve městech je život menší  
než v mém domku nahoře na kopci.  
Vysoké domy ve městě zamykají zrak,  
zakryjí obzor, odstrčí pohled daleko od širého nebe,  
zmenšují nás, protože berou, co nám oči mohou dát,  
a ochudí nás, protože vidět je naše jediné bohatství._
