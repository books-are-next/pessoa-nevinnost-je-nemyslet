---
title: ''
contentType: prose
---

X.

> „Hej, pastýři, co své stádo  
> tamhle u cesty popásáš,  
> cože ti říká vítr, když vane?“

> „Že prý je vítr a že vane  
> a že tak vždycky vál už dřív  
> a povane si pořád stejně.  
> Copak zas tobě povídá?“

> „Mnohem více, než mi říkáš,  
> o spoustě věcí povídá.  
> O paměti, o stýskání,  
> o tom, co nikdy nebylo.“

> „Tys přece neslyšel vát vítr.  
> Vítr jen o větru mluvívá.  
> Lež je to, cos od něj slyšel,  
> tu lež sám v sobě ukrýváš.“
