<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-36</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-36" xml:lang="cs-CZ">
		<div class="Z-kladn--textový-r-meček">
			<p id="_idParaDest-35" class="MLP_uroven2_basne">XXXII.</p>
			<p class="MLP_verse_-0-12- ParaOverride-2">Včera k&#160;večeru nějaký člověk z&#160;města<br/>mluvil u&#160;hospodských vrat.<br/>Mluvil i&#160;se mnou.<br/>Mluvil o&#160;spravedlnosti a&#160;jak za ni bojovat,<br/>o&#160;dělnících, kteří trpí,<br/>o&#160;dřině a&#160;o&#160;těch, co mají hlad,<br/>o&#160;boháčích, co to nechtějí vidět.</p>
			<p class="MLP_verse_-0-12- ParaOverride-2">Když na mě pohlédl, spatřil, že slzím,<br/>a&#160;v&#160;domnění, že i&#160;já cítím nenávist<br/>a&#160;soucit, který prý také cítil,<br/>usmál se spokojen.</p>
			<p class="MLP_verse_-0-12- ParaOverride-3">(Já ho však ani neposlouchal.<br/>Co je mi do lidí<br/>a&#160;do toho, čím trpí, nebo si myslí, že trpí?<br/>Ať jsou jako já&#160;— nebudou trpět.<br/>Všechna bída světa je z&#160;toho, že se staráme jeden o&#160;druhého,<br/>k&#160;dobrému, či zlému.<br/>Naše duše a&#160;nebe a&#160;země nám stačí.<br/>Chtít víc znamená ztratit to a&#160;být nešťasten.)</p>
			<p class="MLP_verse_-0-12- ParaOverride-2">Já totiž zrovna přemítal,<br/>když ten přítel lidí mluvil<br/>(a to mě dojalo k&#160;slzám),<br/>jak vzdálený cinkot zvonců<br/>v&#160;onen podvečer<br/><span class="MLP_znak_kurziva_11b">nepřipomíná</span> klekání z&#160;kapličky,<br/>kam by šly na mši květy a&#160;potoky<br/>a&#160;prosté duše, jako je má.</p>
			<p class="MLP_verse_-0-12- ParaOverride-2">(Já chvála Bohu nejsem dobrák<br/>a&#160;je mi vlastní přirozené sobectví květů<br/>a&#160;řek, jež míří svou cestou<br/>a&#160;touží bezděčně,<br/>jen aby kvetly a&#160;proudily dál.<br/>Tohle je jediné poslání na světě,<br/>tohle&#160;— jasně existovat<br/>a&#160;umět na to nemyslet.)</p>
			<p class="MLP_verse_-0-12- ParaOverride-3">Potom ten člověk ztichl a&#160;koukal na západ slunce.<br/>Co ale má společného západ slunce s&#160;někým, kdo nenávidí a&#160;miluje?</p>
		</div>
</body>
</html>