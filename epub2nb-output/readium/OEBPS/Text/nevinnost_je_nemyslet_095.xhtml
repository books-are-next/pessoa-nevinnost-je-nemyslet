<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-90</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-90" xml:lang="cs-CZ">
		<div class="Z-kladn--textový-r-meček">
			<p id="_idParaDest-89" class="PRVNI_VERS_DO_OBSAHU ParaOverride-13">Je-li v&#160;zimním období zima, beru to jako něco příjemného,</p>
			<p class="MLP_verse_-0-12- ParaOverride-3">protože pro mou bytost, přizpůsobenou existenci věcí,<br/>přirozené je příjemné jen proto, že je přirozené.</p>
			<p class="MLP_verse_-0-12- ParaOverride-3">Přijímám obtíže života jako osud,<br/>stejně jako mráz uprostřed zimy&#160;—<br/>klidně, bez nářků, prostě přijímám<br/>a&#160;těším se z&#160;faktu přijímání&#160;—<br/>z faktu výsostně vědeckého a&#160;obtížného: přijímat nevyhnutelné přirozené.</p>
			<p class="MLP_verse_-0-12- ParaOverride-3">Co jiného jsou pro mě moje choroby a&#160;špatné příhody<br/>než zima mé osoby a&#160;mého života?<br/>Nepravidelná zima, zákony jejíhož výskytu neznám,<br/>jež však pro mě existuje touž výsostnou osudovostí,<br/>touž nevyhnutelnou vnějšností,<br/>jako okolní teplo v&#160;plném létě<br/>a&#160;okolní chlad uprostřed zimy.</p>
			<p class="MLP_verse_-0-12- ParaOverride-3">Přijímám to osobně.<br/>Stejně jako druzí podléhám odevždy omylům a&#160;chybám,<br/>nikdy však omylu chtít chápat přespříliš,<br/>nikdy omylu chtít chápat jen inteligencí,<br/>nikdy chybě žádat od světa,<br/>aby byl něčím, co by nebyl svět.</p>
		</div>
</body>
</html>