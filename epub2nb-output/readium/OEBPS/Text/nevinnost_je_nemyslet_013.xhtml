<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_basne">IV.</p>
			<p class="MLP_verse_-0-12- ParaOverride-2">Dnes vpodvečer se sesula bouřka<br/>ze svahů nebes dolů<br/>jako obrovský balvan…</p>
			<p class="MLP_verse_-0-12- ParaOverride-2">A&#160;jako by se z&#160;vysokého okna<br/>vytřepaly drobty z&#160;ubrusu<br/>jediným mocným rázem,<br/>tak taky zasvištěl<br/>z&#160;nebe déšť<br/>a&#160;zatemnil cesty…</p>
			<p class="MLP_verse_-0-12- ParaOverride-2">Když vzduchem lomcovaly blesky<br/>a otřásaly prostorem<br/>jako veliká hlava, co říká ne,<br/>tu nevím proč&#160;— ne že bych se bál&#160;—<br/>zachtělo se mi modlit k&#160;svaté Barboře,<br/>jako bych byl čísi stará tetka…</p>
			<p class="MLP_verse_-0-12- ParaOverride-2">Ach! Tím modlením k&#160;svaté Barboře<br/>bych si připadal jako větší prosťáček,<br/>než za jakého se mám…<br/>Připadal bych si domácký a&#160;všední,<br/>existující stejně poklidně<br/>jako třeba zahradní zeď;<br/>myslící a&#160;cítící tak přirozeně,<br/>jako má barvu a&#160;vůni květ…</p>
			<p class="MLP_verse_-0-12- ParaOverride-3">Připadal bych si jako někdo, kdo může věřit na svatou Barboru…<br/>Ach, moci tak věřit na svatou Barboru!</p>
			<p class="MLP_verse_-0-12- ParaOverride-2">(Když někdo věří, že existuje svatá Barbora,<br/>myslí si, že je lidská a&#160;viditelná,<br/>či co vlastně si o&#160;ní myslí?)</p>
			<p class="MLP_verse_-0-12- ParaOverride-2">(Takové báchorky! Co vědí<br/>květy a&#160;stromy a&#160;stáda<br/>o&#160;svaté Barboře? … Kdyby třeba větev<br/>myslela, nikdy by nemohla<br/>vyplodit svaté ani anděly…</p>
			<p class="MLP_verse_-0-12- ParaOverride-2">Mohla by usoudit, že slunce<br/>svítí a&#160;že bouřku<br/>dělá plno zlostníků<br/>kdesi nad námi…<br/>Ach, jak i&#160;ti nejprostší z&#160;lidí<br/>jsou churaví a&#160;zmatení a&#160;hloupí<br/>v&#160;porovnání s&#160;jasnou prostotou<br/>a&#160;zdravou existencí<br/>stromů a&#160;rostlin!)</p>
			<p class="MLP_verse_-0-12- ParaOverride-2">A&#160;jak na to všechno myslím,<br/>už nejsem tak šťastný jako dřív…<br/>Jsem mrzutý a&#160;stonavý a&#160;chmurný<br/>jako den, kdy ustavičně hrozí bouřka<br/>a&#160;ani v&#160;noci se nestrhne…</p>
		</div>
</body>
</html>