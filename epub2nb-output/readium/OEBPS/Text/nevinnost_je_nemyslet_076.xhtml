<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-71</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-71" xml:lang="cs-CZ">
		<div class="Z-kladn--textový-r-meček">
			<p id="_idParaDest-70" class="PRVNI_VERS_DO_OBSAHU">Včera zase ten hlasatel svých pravd</p>
			<p class="MLP_verse_-0-12- ParaOverride-2">se mnou mluvil.<br/>Mluvil o&#160;utrpení tříd, jež pracují<br/>(nikoli lidí, kteří trpí, neboť právě ti jsou trpící).<br/>Říkal, jak nespravedlivé je, že jedni mají peníze<br/>a&#160;druzí hlad, jenže nevím, je-li to hlad po jídle<br/>nebo jen hlad po cizím koláči.<br/>Mluvil o&#160;všem, co jen ho může rozčilit.</p>
			<p class="MLP_verse_-0-12- ParaOverride-3">Jak šťastný musí být, kdo může myslet na neštěstí druhých!<br/>A&#160;jak hloupý, když neví, že neštěstí druhých je jejich<br/>a&#160;nevyléčí se zvenčí,<br/>protože trpět neznamená, že nám chybí inkoust<br/>nebo že bedna nemá železná držadla!</p>
			<p class="MLP_verse_-0-12- ParaOverride-3">Existence nespravedlnosti je jako existence smrti.<br/>Nikdy bych neučinil jediný krok, abych změnil<br/>to, čemu se říká nespravedlnost světa.<br/>I&#160;tisíc kroků, jež bych k&#160;tomu učinil,<br/>by bylo jenom tisíc kroků.<br/>Přijímám nespravedlnost stejně jako to, že nějaký kámen není kulatý<br/>a&#160;že dub nemůže být borovice nebo buk.</p>
			<p class="MLP_verse_-0-12- ParaOverride-3">Rozpůlil jsem pomeranč a&#160;ty dvě části nemohly být stejné.<br/>Ke které jsem byl nespravedlivý&#160;— já, jenž sním obě?</p>
		</div>
</body>
</html>