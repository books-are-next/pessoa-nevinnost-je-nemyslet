<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_basne">I.</p>
			<p class="MLP_verse_-0-12- ParaOverride-2">Nikdy jsem nehlídal stáda,<br/>je to však, jako bych je hlídal.<br/>Moje duše je jako pastýř,<br/>zná vítr i&#160;slunce<br/>a&#160;kráčí a&#160;dívá se<br/>ruku v&#160;ruce s&#160;ročním obdobím.<br/>Všechen mír přírody bez lidí<br/>usedá vedle mne.<br/>Já však zesmutním jako západ slunce<br/>v&#160;našich představách,<br/>když se ochladí na širé pláni<br/>a&#160;cítíme, že k&#160;nám vnikla noc<br/>jako motýl oknem.</p>
			<p class="MLP_verse_-0-12- ParaOverride-2">Můj smutek je však pokojný,<br/>protože je přirozený a&#160;správný,<br/>jak to má být v&#160;duši,<br/>když už myslí na to, že existuje,<br/>zatímco ruce bezděčně trhají květy.</p>
			<p class="MLP_verse_-0-12- ParaOverride-2">Moje myšlenky jsou spokojené<br/>jako zvuk zvonců<br/>za ohybem cesty.<br/>Jen mě mrzí, že o&#160;té spokojenosti vím,<br/>protože kdybych nevěděl,<br/>místo aby byly spokojené a&#160;smutné,<br/>byly by veselé a&#160;spokojené.</p>
			<p class="MLP_verse_-0-12- ParaOverride-2">Myšlení vadí stejně jako jít v&#160;dešti,<br/>když sílí vítr a&#160;zdá se, že prší víc.<br/>Nemám ctižádost ani přání.<br/>Být básníkem není mou ctižádostí.<br/>Je to můj způsob samoty.</p>
			<p class="MLP_verse_-0-12- ParaOverride-2">A&#160;jestliže občas v&#160;představě<br/>zatoužím být beránkem<br/>(či celým stádem<br/>a&#160;rozptýlen po celé stráni<br/>být spoustou šťastných věcí najednou),<br/>tak jen proto, že cítím, co píšu při západu slunce,<br/>nebo když mrak zastíní rukou světlo<br/>a&#160;trávou přeběhne ticho.</p>
			<p class="MLP_verse_-0-12- ParaOverride-3">Když usednu k&#160;psaní veršů<br/>nebo se ubírám cestou necestou,<br/>píšu verše na papír v&#160;duchu,<br/>cítím v&#160;ruce pastýřskou hůl<br/>a&#160;vidím svou postavu<br/>nahoře na kopci,<br/>jak hledí na své stádo a&#160;vidí své myšlenky<br/>nebo jak hledí na své myšlenky a&#160;vidí své stádo<br/>a&#160;nejistě se usmívá, jako když někdo nerozumí, co se říká,<br/>a&#160;chce se tvářit, že rozumí.</p>
			<p class="MLP_verse_-0-12- ParaOverride-2">Na pozdrav všem, kdo mě snad budou číst,<br/>smekám svůj širák,<br/>když mě zahlédnou přede dveřmi,<br/>sotva se dostavník vyhoupne na vršek.<br/>Zdravím je a&#160;přeju jim slunce,<br/>i déšť, je-li ho třeba,<br/>a&#160;ať mají doma<br/>u&#160;otevřeného okna<br/>svou oblíbenou židli,<br/>kam usednou a&#160;čtou si mé verše.</p>
			<p class="MLP_verse_-0-12- ParaOverride-2">A&#160;při čtení mých veršů ať si myslí,<br/>že jsem cosi přirozeného&#160;—<br/>třeba ten starý strom,<br/>do jehož stínu v&#160;dětství<br/>sklesli znaveni hrou<br/>a&#160;z&#160;horkého čela si stírali pot<br/>rukávem proužkované košilky.</p>
		</div>
</body>
</html>