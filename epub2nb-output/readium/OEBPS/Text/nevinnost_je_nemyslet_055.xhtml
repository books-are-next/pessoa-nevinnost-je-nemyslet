<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-50</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-50" xml:lang="cs-CZ">
		<div class="Z-kladn--textový-r-meček">
			<p id="_idParaDest-49" class="MLP_uroven2_basne">XLVI.</p>
			<p class="MLP_verse_-0-12- ParaOverride-2">Ať tak či onak,<br/>vhod nebo nevhod,<br/>když někdy mohu říct, co si myslím,<br/>a&#160;jindy jen stěží a&#160;zmateně,<br/>přece jen bezděčně píšu své verše,<br/>jako by psaní nebylo něco, co vzešlo z&#160;činu,<br/>jako by psaní bylo něco, co se mi přihodilo,<br/>jako když na mě zasvítí slunce.</p>
			<p class="MLP_verse_-0-12- ParaOverride-2">Snažím se říct, co cítím,<br/>a&#160;nemyslet na to, co cítím.<br/>Snažím se přiblížit slova k&#160;myšlence<br/>a&#160;nepotřebovat k&#160;tomu chodbu<br/>od myšlení ke slovům.</p>
			<p class="MLP_verse_-0-12- ParaOverride-4">Nedokážu vždy cítit, co bych&#160;— jak vím&#160;— cítit měl.<br/>Moje myšlení jen velice zvolna plave na druhý břeh řeky,<br/>protože mu vadí oděv, který mu lidé vnutili.</p>
			<p class="MLP_verse_-0-12- ParaOverride-2">Snažím se svléknout, co jsem si vštípil,<br/>snažím se zapomenout, jak mě učili vzpomínat,<br/>a&#160; seškrábnout barvu, jíž mi pomalovali smysly,<br/>vybalit své pravé emoce,<br/>vyprostit se a&#160;být já, nikoli Alberto Caeiro,<br/>ale lidský živočich vytvořený přírodou.</p>
			<p class="MLP_verse_-0-12- ParaOverride-8">A&#160;tak píšu v&#160;touze cítit přírodu, ani ne jako člověk<br/>ale jako někdo, kdo cítí přírodu, a&#160;nic víc.<br/>A&#160;tak píšu, jednou dobře, podruhé špatně,<br/>jednou výstižně, podruhé chybně,<br/>tu upadnu, tam se zvednu,<br/>jdu však stále svou cestou jak umíněný slepec.</p>
			<p class="MLP_verse_-0-12- ParaOverride-2">Přesto však jsem někdo.<br/>Jsem objevitel přírody.<br/>Jsem Argonaut opravdových pocitů.<br/>Přináším vesmíru nový vesmír,<br/>protože mu přináším, co je on sám.</p>
			<p class="MLP_verse_-0-12- ParaOverride-2">To cítím a&#160;to píšu<br/>při plném vědomí a&#160;maje na zřeteli,<br/>že je pět hodin ráno<br/>a&#160;že slunce, jež dosud nevystrčilo hlavu<br/>nad zeď obzoru,<br/>i&#160;tak již ukazuje špičky prstů,<br/>jimiž se nahoře drží té zdi<br/>obzoru plného kopečků.</p>
		</div>
</body>
</html>