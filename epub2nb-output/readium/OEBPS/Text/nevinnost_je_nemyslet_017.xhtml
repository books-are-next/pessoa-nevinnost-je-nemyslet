<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_basne">VIII.</p>
			<p class="MLP_verse_-0-12- ParaOverride-2">Jednou za poledne na sklonku jara<br/>zdál se mi sen jako z&#160;fotografie.<br/>Viděl jsem Ježíše Krista sestoupit na zem.</p>
			<p class="MLP_verse_-0-12- ParaOverride-2">Blížil se ze svahu dolů<br/>a&#160;stal se znova dítětem,<br/>běhal a&#160;válel se v&#160;trávě<br/>a&#160;rval kytky a&#160;hned je zahazoval<br/>a&#160;chechtal se na celé kolo.</p>
			<p class="MLP_verse_-0-12- ParaOverride-6">Utekl z&#160;nebe.<br/>Patřil příliš k&#160;nám, než aby se tvářil<br/>jako druhá osoba trojice.<br/>nebi bylo všecko falešné, všecko jiné<br/>než květy a&#160;stromy a&#160;kameny.<br/>V&#160;nebi musel být pořád vážný<br/>a&#160;čas od času se znova stát člověkem<br/>a&#160;vystoupit na kříž a&#160;pořád umírat<br/>s&#160;korunou celou z&#160;trní,<br/>nohy probodené hřebíkem,<br/>a&#160;dokonce s&#160;hadrem kolem beder,<br/>jak to mají na obrázcích černoši.<br/>Ani nesměl mít tátu a&#160;mámu<br/>jako ostatní děti.<br/>Otcem mu byly dvě osoby&#160;—<br/>stařec jménem Josef, který byl tesařem<br/>a&#160;nebyl jeho otcem;<br/>a druhým otcem byla hloupá holubice,<br/>jediná ošklivá holubice na světě,<br/>protože ani nežila na světě, ani to nebyla holubice.<br/>A&#160;jeho matka nemilovala, dřív než ho měla.<br/>Nebyla to žena: byl to kufřík,<br/>v němž se k&#160;nám dostal z&#160;nebe.<br/>A&#160;chtěli, aby on, co se narodil jen z&#160;matky<br/>a&#160;nikdy neměl otce, jehož by s&#160;úctou miloval,<br/>kázal dobrotu a&#160;spravedlnost!</p>
			<p class="MLP_verse_-0-12- ParaOverride-5">Jednou když Pánbůh spal<br/>a&#160;Duch svatý kdesi lítal,<br/>ze skříňky zázraků ukradl hned tři:<br/>Prvním zařídil, aby se nepřišlo na jeho útěk.<br/>Druhým se z&#160;něj stal navěky člověk a&#160;dítě.<br/>Třetím stvořil Krista navěky ukřižovaného,<br/>přibitého na kříži, který je v&#160;nebi<br/>a&#160;slouží za vzor všem ostatním.<br/>Pak se rozběhl ke slunci<br/>a&#160;sklouzl dolů po prvním paprsku, jehož se chytil.</p>
			<p class="MLP_verse_-0-12- ParaOverride-2">Dnes žije se mnou na vesnici.<br/>Je to hezké, usměvavé a&#160;přirozené dítě.<br/>Nos si utírá pravým rukávem,<br/>čvachtá se v&#160;kalužích,<br/>trhá kytky, raduje se z&#160;nich a&#160;zapomíná na ně.<br/>Hází kamením po oslech,<br/>v&#160;sadech krade ovoce<br/>a&#160;s&#160;brekem a&#160;křikem utíká před psy.<br/>A&#160;protože ví, že holky to nemají rády,<br/>zatímco ostatní to baví,<br/>běhá za děvčaty,<br/>co chodí v&#160;hloučcích po cestě<br/>s&#160;džbánem na hlavě,<br/>a&#160;nadzvedává jim sukně.</p>
			<p class="MLP_verse_-0-12- ParaOverride-2">Mne naučil všemu.<br/>Naučil mě dívat se na věci.<br/>Předvádí mi vše, co je na květech.<br/>Ukazuje mi, jak pěkné jsou kameny,<br/>když je člověk drží v&#160;ruce<br/>a&#160;pomalu si je prohlíží.</p>
			<p class="MLP_verse_-0-12- ParaOverride-2">Pánaboha hrozně pomlouvá.</p>
			<p class="MLP_verse_-0-12- ParaOverride-3">Říká, že je to hloupý a&#160;stonavý dědek,<br/>co v&#160;jednom kuse plivá na zem<br/>a&#160;sprostě kleje.<br/>Panenka Marie celé odpoledne na věčnosti štrikuje punčochy.<br/>A&#160;Duch svatý se drbe zobákem,<br/>ze židlí si dělá bidýlko a&#160;kálí na ně.<br/>Všecko v&#160;nebi je hloupé jako katolická církev.<br/>Říká mi, že Pánbůh nechápe nic<br/>z&#160;toho, co stvořil&#160;—<br/>„Pokud to stvořil, o&#160;čemž pochybuji.“&#160;—<br/>„Říká třeba, že bytosti na něho pějí chválu,<br/>ale bytosti na nikoho nic nepějí,<br/>kdyby pěly, byly by pěvci.<br/>Bytosti existují a&#160;nic víc,<br/>a&#160;proto se jmenují bytosti.“</p>
			<p class="MLP_verse_-0-12- ParaOverride-2">A&#160;když Ježíška pomlouvání Boha zmůže,<br/>usne mi v&#160;náručí<br/>a&#160;já ho odnesu domů.<br/>— — — — — — — — —<br/>Bydlí se mnou v&#160;domku v&#160;půli kopce.<br/>Je to věčné dítě, bůh, který chyběl.<br/>Je to někdo lidský, kdo je přirozený,<br/>je to někdo božský, kdo se usmívá a&#160;hraje si.<br/>A&#160;proto vím docela jistě,<br/>že je to opravdový Ježíšek.</p>
			<p class="MLP_verse_-0-12- ParaOverride-3">A&#160;tohle dítě tak lidské, že je božské,<br/>je můj každodenní život básníka,<br/>a&#160;právě proto, že se mnou pořád chodí, jsem pořád básník,<br/>a&#160;každý i&#160;letmý pohled<br/>naplno procítím<br/>a&#160;i sebeslabší zvuk, ať jakýkoli,<br/>jako by se mnou rozmlouval.</p>
			<p class="MLP_verse_-0-12- ParaOverride-2">To nové dítě, jež přebývá tam, kde žiju,<br/>podává jednu ruku mně<br/>a&#160;druhou všemu, co existuje,<br/>a&#160;tak jdem všichni tři cestou necestou,<br/>poskakujeme, zpíváme a&#160;smějeme se<br/>a&#160;radujeme se ze společného tajemství,<br/>že se totiž samo sebou rozumí,<br/>že na světě žádné tajemství není<br/>a&#160;že všecko stojí za to.</p>
			<p class="MLP_verse_-0-12- ParaOverride-2">To věčné dítě mě nikdy neopouští.<br/>Směr jeho pohledu je jeho napřažený prst.<br/>Všemožným zvukům vesele naslouchám,<br/>když mě žertem šimrá za ušima.</p>
			<p class="MLP_verse_-0-12- ParaOverride-2">Vycházíme jeden s&#160;druhým tak dobře<br/>ve společnosti všeho,<br/>že na sebe nikdy nemyslíme,<br/>ale žijeme pospolu a&#160;oba dva<br/>v&#160;důvěrné shodě<br/>jako pravá a&#160;levá ruka.</p>
			<p class="MLP_verse_-0-12- ParaOverride-2">K&#160;večeru na zápraží<br/>hrajeme drápky, s&#160;vážnou tváří,<br/>jak se sluší na boha a&#160;na básníka<br/>a&#160;jako by v&#160;každém kamínku<br/>byl celý vesmír,<br/>a&#160;proto ho za žádnou cenu nesmíme<br/>nechat spadnout na zem.</p>
			<p class="MLP_verse_-0-12- ParaOverride-2">Potom mu vyprávím, co se stává jen lidem,<br/>a&#160;on se usmívá, protože všecko je k&#160;neuvěření.<br/>Směje se králům i&#160;těm, co králi nejsou,<br/>a&#160;mrzí ho, že slyší o&#160;válkách<br/>a&#160;obchodech i&#160;o&#160;lodích,<br/>jež mizí jak dým na širých mořích,<br/>protože ví, že nic z&#160;toho není v&#160;oné pravdě,<br/>kterou má květ, když rozkvétá,<br/>a&#160;která putuje se slunečním světlem<br/>přes hory a&#160;doly<br/>a&#160;oslňuje oči obílenou zdí.</p>
			<p class="MLP_verse_-0-12- ParaOverride-2">Potom usíná a&#160;já ho ukládám k&#160;spánku.<br/>V&#160;náručí ho odnesu domů,<br/>uložím ho a&#160;zvolna ho svlékám<br/>jako v&#160;nějakém přečistém rituálu,<br/>úžasně mateřsky až donaha.</p>
			<p class="MLP_verse_-0-12- ParaOverride-2">Spí u&#160;mě v&#160;duši<br/>a&#160;v&#160;noci se občas probouzí<br/>a&#160;hraje si s&#160;mými sny.<br/>Pár jich převrátí vzhůru nohama,<br/>vrší jedny přes druhé<br/>a&#160;sám si zatleská,<br/>usmívaje se mi do spaní.<br/>— — — — — — — — —<br/>Až umřu, synáčku,<br/>nechť jsem tím nejmenším z&#160;dětí.<br/>Pak zas ty mě vem do náruče<br/>a&#160;odnes k&#160;sobě domů.<br/>Svlékni mou znavenou lidskou bytost<br/>a&#160;ulož mě k&#160;sobě do postele.<br/>A&#160;kdybych se probudil, vypravuj mi pohádky,<br/>abych zase usnul.<br/>A&#160;dej mi svoje sny, abych si mohl hrát,<br/>dokud mi nevzejde onen den,<br/>který znáš ty sám.<br/>— — — — — — — — —<br/>Takový je příběh mého Ježíška.<br/>Z&#160;jakého rozumného důvodu<br/>by neměl být pravdivější<br/>než vše, co vymýšlejí filozofové<br/>a&#160;vše, co učí každé náboženství?</p>
		</div>
</body>
</html>