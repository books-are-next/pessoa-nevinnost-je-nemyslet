<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-84</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-84" xml:lang="cs-CZ">
		<div class="Z-kladn--textový-r-meček">
			<p id="_idParaDest-83" class="PRVNI_VERS_DO_OBSAHU">Je noc. A&#160;je velice temná. Ve vzdáleném domě</p>
			<p class="MLP_verse_-0-12- ParaOverride-3">září v&#160;okně světlo.<br/>Vidím je a&#160;cítím se lidský od hlavy k&#160;patě.<br/>Celý život cizího člověka, jenž tam bydlí,<br/>mě kupodivu láká jen světlem viděným zdálky.<br/>Jistěže žije reálně a&#160;má tvář, gesta, rodinu, povolání.<br/>Teď však mě zajímá jen světlo u&#160;něho v&#160;okně.<br/>Přestože je tam proto, že právě on je rozsvítil,<br/>pro mne to světlo je bezprostřední realita.<br/>Nikdy nejdu za bezprostřední realitu.<br/>Za bezprostřední realitou není nic.<br/>Jestliže z&#160;místa, kde jsem, vidím jen to světlo,<br/>pak vzhledem k&#160;dálce, kde jsem, je jen to světlo.<br/>Ten člověk a&#160;jeho rodina jsou reální z&#160;druhé strany okna.<br/>Já jsem na téhle straně, hodně daleko.<br/>Světlo zhaslo.<br/>Co je mi po tom, že ten člověk existuje dál?<br/>Je to jen on, kdo existuje dál.</p>
		</div>
</body>
</html>