<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-116</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-116" xml:lang="cs-CZ">
		<div class="Z-kladn--textový-r-meček">
			<p id="_idParaDest-115" class="MLP_uroven2_kapitola">Pessoův dopis <br/>Armandu Cortes-Rodriguesovi</p>
			<p class="MLP_dopis_podpis_-I-">Lisabon 19. ledna 1915</p>
			<p class="MLP_dopis_bez1radku">Můj drahý příteli,</p>
			<p class="MLP_dopis_bez1radku">už dávno Vám slibuji delší dopis. Nevím, jestli jsem se Vám dokonce nezmiňoval o&#160;dopise psychologické povahy, který by se týkal mne samého. V&#160;každém případě právě o&#160;tohle jde.</p>
			<p class="MLP_dopis">Už dlouho&#160;– od té doby, co jsem Vám ten dopis slíbil&#160;– Vám chci důvěrně a&#160;bratrsky vylíčit svůj „případ“, charakter psychické krize, jíž už nějaký čas procházím. Přes svou zdrženlivost cítím potřebu o&#160;tom někomu povědět, a&#160;nikdo jiný než Vy to být nemůže&#160;– a&#160;to proto, že ze všech lidí, které znám, jen Vy o&#160;mně máte představu právě na úrovni mé duchovní reality. Tato Vaše schopnost mě pochopit pramení z&#160;toho, že Vy, stejně jako já, jste v&#160;podstatě duch náboženský; a&#160;víte dobře, že z&#160;těch, kdož jsou mi literárně blízcí (byť umělecky sebelepší), jako <span class="MLP_znak_kurziva_11b">duše</span> ve vlastním slova smyslu nepřipadá v&#160;úvahu nikdo, protože žádný z&#160;nich si neuvědomuje (já naopak ustavičně) strašlivou důležitost života, která nám znemožňuje dělat umění pouze pro umění a&#160;bez vědomí povinnosti k&#160;sobě samým a&#160;k&#160;lidstvu.</p>
			<p class="MLP_dopis">V&#160;tomto zdánlivě předběžném vysvětlení už je objasněna značná část celého problému. Nevím, jak jej vyložit po pořádku a&#160;naprosto jasně. Poněvadž však píši dopis, vynasnažím se ten problém vyložit, jak to půjde; Vy sám si pak v&#160;duchu ty nesouvislé a&#160;zpřeházené části uspořádáte.</p>
			<p class="MLP_dopis">Moje krize je z&#160;rodu velkých psychických krizí, které jsou vždy krizemi neslučitelnosti, a&#160;nejde-li o&#160;neslučitelnost s&#160;druhými lidmi, pak jistě s&#160;námi samými. Má nynější krize se neslučitelnosti se mnou samým netýká; moje postupně nabytá sebekázeň ve mně všechny ty rozporně a&#160;zároveň souladu schopné prvky mé povahy dokáže sjednotit. Ještě musím ve svém duchu mnohé zvládnout; mám ještě hodné daleko k&#160;takovému sjednocení, jaké si přeji. Jak už jsem však řekl, z&#160;téhle strany vítr mého současného zoufalství nevane.</p>
			<p class="MLP_dopis">Krize neslučitelnosti s&#160;druhými&#160;– nikoli však, a&#160;to budiž řečeno hned, neslučitelnosti prudké, pramenící z&#160;jasných, zjevných rozdílností <span class="MLP_znak_kurziva_11b">obou stran</span>. Jde o&#160;něco jiného. Tu neslučitelnost cítím já sám, v&#160;sobě, a&#160;na mně spočívá celá tíha mé nesrovnalosti s&#160;těmi, kdo mě obklopují. Fakt, že tady nyní žiji sám, bez blízkých příbuzných (teta, u&#160;níž jsem bydlel, se odstěhovala do Švýcar k&#160;dceři, která se přednedávnem provdala za jednoho studenta, státního stipendistu), toto mé duchovní rozpoložení ještě zhoršuje, protože nyní stojím vlastní duši tváří v&#160;tvář, bez důvěrných rodinných citů a&#160;zájmů, které by mou pozornost odváděly jinam.</p>
			<p class="MLP_dopis">Žiji tedy už řadu měsíců s&#160;trvalým pocitem hluboké neslučitelnosti s&#160;lidmi kolem sebe&#160;– ba i&#160;s&#160;lidmi blízkými, s&#160;přáteli, samozřejmě literárními, protože s&#160;jinými bych se duchovně sblížit nemohl a&#160;protože ve společenském styku vycházím dobře s&#160;každým, vycházím dobře i&#160;s&#160;nimi.</p>
			<p class="MLP_dopis">V&#160;nikom kolem sebe nenalézám takový postoj k&#160;životu, který by <span class="MLP_znak_kurziva_11b">věrně odpovídal</span> mé nejvnitřnější senzibilitě, mým tužbám a&#160;ambicím, všemu tomu, co je v&#160;mém vnitřním duchovním bytí základní a&#160;podstatné. Jistěže se najdou lidé, kteří sdílejí mé názory, pokud jde o&#160;literární činnost, ta je však pouze na okraji mé upřímnosti. A&#160;to mi nestačí. Takže mé stále hlubší senzibilitě a&#160;mému stále silnějšímu vědomí strašlivého náboženského poslání, které každý nadaný člověk se svým nadáním od Boha dostává, se každá literární nicotnost, pouhé umění, jeví stále více jako prázdné a&#160;odpudivé. Pomalu, ale jistě si v&#160;božském niterném uskutečňování vývoje, jehož cíle jsou mi skryty, vytyčuji své záměry a&#160;své ambice stále úměrněji vlohám, jichž se mi dostalo. Působit na lidstvo, přispět veškerou silou svého snažení k&#160;civilizaci se mi stává důležitým a&#160;nelehkým životním cílem. Proto mi umělecká tvorba připadá jako něco stále významnějšího, poslání stále strašlivější&#160;– povinnost, jež má být plněna se vším úsilím a&#160;odříkáním, se zrakem upřeným k&#160;civilizační úloze veškeré umělecké tvorby. Proto také mé vlastní čistě estetické pojetí umění je teď vyšší a&#160;obtížnější; vyžaduji nyní od sebe mnohem více dokonalosti a&#160;pečlivého propracování. Dělat umění rychle, i&#160;když dobře, mi připadá málo. Onomu poslání, jež cítím, jsem povinován naprostou dokonalostí v&#160;realizaci, plnou vážností v&#160;napsaném.</p>
			<p class="MLP_dopis">Upustil jsem od nízké ctižádosti blýsknout se, jen abych se blýskl, i&#160;od ctižádosti ještě nižší a&#160;v&#160;uměleckém plebejství přímo nesnesitelné, totiž chtít <span class="MLP_znak_kurziva_11b">épater</span><span class="CharOverride-2"><span id="footnote-007-backlink"><a class="_idFootnoteLink _idGenColorInherit" href="../Text/nevinnost_je_nemyslet_121.xhtml#footnote-007">6</a></span></span>. Záměr uvést intersekcionismus už ve mně nevzbuzuje žádný zápal nebo nadšení. Tuto věc nyní rozebírám a&#160;promýšlím sám pro sebe; pokud se ji však&#160;– původně zamýšlenou téměř jako <span class="MLP_znak_kurziva_11b">blague</span><span class="CharOverride-2"><span id="footnote-006-backlink"><a class="_idFootnoteLink _idGenColorInherit" href="../Text/nevinnost_je_nemyslet_121.xhtml#footnote-006">7</a></span></span>&#160;– rozhodnu uvést, bude to už něco jiného. „Skandální“ <span class="MLP_znak_kurziva_11b">Manifest</span> neuveřejním. Ten druhý, s&#160;grafy, možná. <span class="MLP_znak_kurziva_11b">Blague</span> mi může vyhovovat nebo mě lákat pouze dočasně, na chvíli, na krátké morbidní období, jako jakási (naštěstí netypická) nízkost. Bude možná užitečné&#160;– aspoň myslím&#160;– uvést tento směr jakožto směr, ne však s&#160;cílem pouze uměleckým, nýbrž s&#160;hlubším záměrem jakožto celou řadu myšlenek, jež je naléhavě třeba zveřejnit, aby mohly působit na národní psychiku, která musí být všemožně zpracovávána a&#160;pronikána novými směry myšlení a&#160;citů, jež by nás vytrhly z&#160;naší stagnace. Vlastenecká idea, v&#160;mých úmyslech vždy více či méně přítomná, teď ve mně totiž nabývá na důležitosti; a&#160;nezamýšlím umělecky tvořit, aniž v&#160;tom, co se mi podaří uskutečnit, vyzdvihnu jméno Portugalska. Je to důsledek vážného přístupu k&#160;umění a&#160;k&#160;životu. Jiný postoj k&#160;vlastnímu pojetí povinnosti ani od člověka, který na tajemně truchlivou podívanou světa nahlíží nábožensky, nelze očekávat.</p>
			<p class="MLP_dopis">Zatím Vám to všechno vysvětluji velice špatně. Skoro mám chuť tenhle dopis roztrhat, protože si v&#160;něm vlastně ani zvlášť nedávám za pravdu. Vy však jistě chápete, co cítím, a&#160;věřím, že jako přítel se spolu se mnou z&#160;tohoto mého vnitřního růstu těšíte.</p>
			<p class="MLP_dopis">Vrátím se k&#160;sobě. Několik let jsem jako poutník sbíral různé způsoby cítění. Teď, když jsem všechno viděl a&#160;všechno procítil, musím se zavřít doma ve svém nitru a&#160;pracovat podle svých možností pro pokrok civilizace a&#160;rozšíření vědomí lidstva. Kéž mě od toho [ne]odvrátí mé nebezpečné, příliš mnohostranné založení, všemu přizpůsobivé, vždy sobě samému cizí a&#160;vnitřně nekoherentní.</p>
			<p class="MLP_dopis">I&#160;nadále samozřejmě zamýšlím uveřejnit pseudonymně dílo Caeira-Reise-Campose. To je celá jedna literatura, kterou jsem vytvořil a&#160;prožil, která je upřímná, protože je procítěná, a&#160;která představuje směr schopný nepopiratelně blahodárně zapůsobit na duši druhých lidí. Neupřímná literatura podle mě není literatura obdobná dílu Alberta Caeira, Ricarda Reise nebo Álvara de Campos (z nichž ten poslední je Váš člověk, básník večera a&#160;noci). To vše je procítěno v&#160;<span class="MLP_znak_kurziva_11b">osob</span><span class="MLP_znak_kurziva_11b">ě druhého</span>; je to napsáno <span class="MLP_znak_kurziva_11b">dramaticky</span>, ale přitom upřímně (v nejvážnějším slova smyslu), stejně jako je upřímné to, co říká král Lear, kterýžto není Shakespeare, ale jeho výtvor. Za neupřímné považuji věci, které mají ohromit, a&#160;také ty&#160;– <span class="MLP_znak_kurziva_11b">což je důležité</span>&#160;–, které neobsahují základní metafyzickou ideu, totiž kterými neproniká&#160;– třebas jako závan větru&#160;– vědomí závažnosti a&#160;tajemství života. Proto je vážné vše, co jsem napsal jménem Caeira, Reise, Álvara de Campos. Do každého z&#160;nich jsem vložil hluboké pojetí života, u&#160;každého odlišné, u&#160;všech tří však opravdově upřené k&#160;tajemnému významu bytí. A&#160;proto nejsou vážné <span class="MLP_znak_kurziva_11b">Bažiny</span>, ani by vážný nebyl intersekcionistický <span class="MLP_znak_kurziva_11b">Manifest</span>, z&#160;něhož jsem Vám jednou četl nesouvislé úryvky. V&#160;každém z&#160;těchto výtvorů je můj postoj k&#160;publiku postojem šaška. Dnes už v&#160;takových postojích nic zajímavého neshledávám.</p>
			<p class="MLP_dopis">Jak nepříliš jasně jsem to vše vyjádřil! Musím Vám však všechno vypsat rychle; dnes je devatenáctého a&#160;já s&#160;Vaším duchem o&#160;těchto věcech potřebuji mluvit. Jak už jsem říkal, jste jediný z&#160;mých přátel, který kromě toho, že dovede natolik ocenit mé schopnosti, aby tenhle dopis nepovažoval za doklad velikášství, má v&#160;sobě hlubokou nábožnost a&#160;přesvědčení o&#160;bolestné záhadě života, a&#160;proto může mít pro mě v&#160;tom všem porozumění.</p>
			<p class="MLP_dopis">Netřeba Vám teď vysvětlovat, nakolik tento postoj&#160;– který si ostatně z&#160;různých důvodů nechávám pro sebe, ať proto, že jde o&#160;osobní věc, nebo proto, že pro senzibilitu lidí kolem mě je nepochopitelný&#160;– přivodil onu hlubokou neslučitelnost se všemi, kdož mě obklopují. Není to, jak jsem řekl, neslučitelnost prudká; je to však jakási netrpělivost se všemi, kdo dělají umění zaměřené k&#160;různým nižším cílům, jako by si hráli nebo se bavili nebo si vkusně zařizovali salon&#160;– takový druh umění, z&#160;něhož je zřejmé, co mám na mysli, protože v&#160;něm není nic nadsvětného ani jiný záměr než tak říkajíc <span class="MLP_znak_kurziva_11b">dekorativně</span> umělecký. A&#160;z&#160;toho plyne celá má „krize“. Nemám však proč si naříkat. Je to krize osamělého člověka, který příliš předešel své společníky na cestě&#160;– na cestě, kterou druzí nastupují pro zábavu a&#160;kterou já shledávám tak vážnou, tak nutící k&#160;úvahám o&#160;jejím konečném smyslu, k&#160;zamyšlení, co říci onomu Neznámému, do jehož příbytku naše nevědomí vede naše kroky… Na cestě mezi dušemi a&#160;hvězdami, můj drahý příteli, skrze Strašidelný les… a&#160;Bůh, konec nekonečné pouti, čeká v&#160;mlčení Své velikosti…</p>
			<p class="MLP_dopis">Ať už dobře či špatně&#160;– jistě špatně&#160;–, vyložil jsem Vám vše. Jsem rád, že jsem si s&#160;Vámi o&#160;tom promluvil, a&#160;vím, že Váš duch tyto mé nynější smutky přijme se sympatií a&#160;přátelstvím. Ani Vám nemusím říkat, abyste vše uchoval v&#160;tajnosti… Ostatně, komu byste to mohl povědět…?</p>
			<p class="MLP_dopis">(…)</p>
			<p class="MLP_dopis">Pište mi stále, můj drahý Cortes-Rodriguesi.</p>
			<p class="MLP_dopis">Pozdravujte ode mě svého otce a&#160;přijměte můj upřímný a&#160;bratrský pozdrav. Váš</p>
			<p class="MLP_dopis_podpis_-I-">Fernando Pessoa<span class="CharOverride-3"><span id="footnote-005-backlink"><a class="_idFootnoteLink _idGenColorInherit" href="../Text/nevinnost_je_nemyslet_121.xhtml#footnote-005">8</a></span></span><br/>(…)</p>
			<hr class="HorizontalRule-1"/>
			<div class="_idFootnotes">
				<div id="footnote-007" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/nevinnost_je_nemyslet_121.xhtml#footnote-007-backlink">6</a> Fr.: oslnit, ohromit. <span class="MLP_znak_kurziva_9b _idGenCharOverride-1">Pozn. překl.</span></p>
				</div>
				<div id="footnote-006" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/nevinnost_je_nemyslet_121.xhtml#footnote-006-backlink">7</a> Fr.: vtip, žert. <span class="MLP_znak_kurziva_9b _idGenCharOverride-1">Pozn. překl.</span></p>
				</div>
				<div id="footnote-005" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/nevinnost_je_nemyslet_121.xhtml#footnote-005-backlink">8</a> Fernando Pessoa: <span class="MLP_znak_kurziva_9b _idGenCharOverride-1">Cartas a&#160;Armando Cortes-Rodrigues</span>, Livros Horizonte, Lisabon 1985, str. 43–48.</p>
				</div>
			</div>
		</div>
</body>
</html>