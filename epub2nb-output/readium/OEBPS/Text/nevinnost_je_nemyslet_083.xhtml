<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-78</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-78" xml:lang="cs-CZ">
		<div class="Z-kladn--textový-r-meček">
			<p id="_idParaDest-77" class="PRVNI_VERS_DO_OBSAHU">Až přijde jaro</p>
			<p class="MLP_verse_-0-12- ParaOverride-2">a&#160;já snad budu po smrti,<br/>stejně rozkvetou květy<br/>a&#160;stromy nebudou míň zelené než loňského jara.<br/>Realita mě nepotřebuje.</p>
			<p class="MLP_verse_-0-12- ParaOverride-14">Cítím ohromnou radost,<br/>když si pomyslím, že má smrt není vůbec důležitá.</p>
			<p class="MLP_verse_-0-12- ParaOverride-3">Kdybych věděl, že zítra zemřu<br/>a&#160;jaro by mělo být pozítří,<br/>zemřel bych spokojen, protože by přišlo pozítří.<br/>Je-li to jeho čas, kdy jindy by mělo nastat, než v&#160;ten čas?<br/>Líbí se mi, když je všechno reálné a&#160;jisté;<br/>a líbí se mi to, protože tak by to bylo, i&#160;kdyby se mi to nelíbilo.<br/>Proto zemřu-li teď, zemřu spokojen,<br/>protože všechno je reálné a&#160;jisté.</p>
			<p class="MLP_verse_-0-12- ParaOverride-3">Ať se lidé u&#160;mé rakve modlí latinsky, budou-li chtít.<br/>Nebo ať kolem ní křepčí a&#160;zpívají.<br/>Nemám přání pro den, kdy už si nic nebudu moct přát.<br/>Co bude, až to bude, bude právě to, co je.</p>
		</div>
</body>
</html>