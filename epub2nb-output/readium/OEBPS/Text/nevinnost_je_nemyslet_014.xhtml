<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_basne">V.</p>
			<p class="MLP_verse_-0-12- ParaOverride-2">Na nic nemyslet je metafyzické až dost.</p>
			<p class="MLP_verse_-0-12- ParaOverride-2">Co že si myslím o&#160;světě?<br/>Kdoví, co já si myslím o&#160;světě!<br/>Myslel bych na to, kdybych se rozstonal.</p>
			<p class="MLP_verse_-0-12- ParaOverride-2">A&#160;jakou představu mám o&#160;věcech?<br/>Jaký názor na příčiny a&#160;účinky?<br/>Co jsem vydumal o&#160;Bohu a&#160;o&#160;duši<br/>a&#160;o&#160;stvoření světa?<br/>Nevím. Myslet na to je podle mě zavřít oči<br/>a&#160;nemyslet. Jako si zatáhnout záclony<br/>na okně (ale já tam záclony nemám).</p>
			<p class="MLP_verse_-0-12- ParaOverride-2">Tajemství věcí? Kdoví, co je to tajemství!<br/>Jediné tajemství je, že někdo na tajemství myslí.</p>
			<p class="MLP_verse_-0-12- ParaOverride-2">Kdo je na slunci a&#160;zavře oči,<br/>najednou neví, co je to slunce,<br/>a&#160;začne myslet na plno horkých věcí.<br/>Tu ale oči otevře a&#160;uvidí slunce<br/>a&#160;už na nic myslet nemůže,<br/>protože sluneční světlo stojí za víc než myšlenky<br/>všech filozofů a&#160;všech básníků.</p>
			<p class="MLP_verse_-0-12- ParaOverride-2">Sluneční světlo neví, co dělá,<br/>a&#160;proto se nemýlí a&#160;je obecné a&#160;dobré.</p>
			<p class="MLP_verse_-0-12- ParaOverride-3">Metafyzika? Jakou metafyziku mají tamty stromy?<br/>Tu, že jsou zelené a&#160;košaté a&#160;mají větve<br/>a&#160;v&#160;pravý čas nesou plody, což nás nenutí k&#160;myšlení,<br/>nás, co si jich neumíme všímat.<br/>Jaká ale metafyzika je lepší než jejich,<br/>totiž nevědět, proč žijí,<br/>ani nevědět, že to nevědí?</p>
			<p class="MLP_verse_-0-12- ParaOverride-2">„Hluboké utváření věcí…“<br/>„Hluboký smysl vesmíru…“<br/>To všechno je falešné, nic to neříká.<br/>Těžko věřit, že na takové věci se dá myslet.<br/>Jako by se myslelo na důvody a&#160;cíle,<br/>když pozvolna svítá a&#160;matný zlatavý třpyt<br/>kolem stromů vystupuje z&#160;tmy.</p>
			<p class="MLP_verse_-0-12- ParaOverride-2">Myslet na hluboký smysl věcí<br/>znamená přidávat, třeba myslet na zdraví<br/>nebo nést číši k&#160;vodě pramenů.</p>
			<p class="MLP_verse_-0-12- ParaOverride-2">Jediný hluboký smysl věcí je,<br/>že žádný hluboký smysl nemají.</p>
			<p class="MLP_verse_-0-12- ParaOverride-2">Nevěřím v&#160;Boha, protože jsem ho nikdy neviděl.<br/>Kdyby on chtěl, abych v&#160;něho věřil,<br/>jistě bv si se mnou přišel promluvit<br/>a&#160;vstoupil by ke mně dveřmi<br/>se slovy <span class="MLP_znak_kurziva_11b">Tu jsem!</span></p>
			<p class="MLP_verse_-0-12- ParaOverride-2">(Možná to zní směšně tomu,<br/>kdo nerozumí, když se mluví o&#160;věcech,<br/>jak to učí pohled na ně,<br/>protože sám se na věci dívat neumí.)</p>
			<p class="MLP_verse_-0-12- ParaOverride-2">Je-li však Bůh to, co květy a&#160;stromy<br/>a&#160;hory a&#160;slunce a&#160;svit měsíce,<br/>pak v&#160;něho věřím,<br/>pak v&#160;něho věřím bez ustání<br/>a&#160;celý můj život je modlitba a&#160;mše<br/>a&#160;přijímání zrakem a&#160;sluchem.</p>
			<p class="MLP_verse_-0-12- ParaOverride-3">Je-li však Bůh to, co stromy a&#160;květy<br/>a&#160;hory a&#160;slunce a&#160;svit měsíce,<br/>proč mu mám říkat Bůh?<br/>Říkám mu květy a&#160;stromy a&#160;hory a&#160;slunce a&#160;svit měsíce;<br/>vždyť jestli se pro můj zrak učinil<br/>coby slunce, svit měsíce, květy a&#160;stromy a&#160;hory<br/>a&#160;jako stromy a&#160;hory a&#160;květy<br/>a&#160;slunce a&#160;svit měsíce se mi jeví,<br/>pak chce, abych jako stromy a&#160;hory a&#160;květy<br/>a&#160;slunce a&#160;svit měsíce jej znal.</p>
			<p class="MLP_verse_-0-12- ParaOverride-4">A&#160;proto ho poslechnu<br/>(co víc vím o&#160;Bohu než Bůh o&#160;sobě sám?),<br/>poslechnu a&#160;žiju spontánně,<br/>stačí otevřít oči a&#160;vidět,<br/>a&#160;říkám mu slunce a&#160;svit měsíce a&#160;květy a&#160;stromy a&#160;hory<br/>a bez myšlení ho miluji<br/>a&#160;myslím na něj zrakem a&#160;sluchem<br/>a&#160;jsem s&#160;ním napořád.</p>
		</div>
</body>
</html>