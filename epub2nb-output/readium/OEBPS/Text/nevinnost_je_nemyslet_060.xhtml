<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-55" xml:lang="cs-CZ">
		<div class="Z-kladn--textový-r-meček">
			<p id="_idParaDest-54" class="MLP_uroven2_basne">I.</p>
			<p class="MLP_verse_-0-12- ParaOverride-2">Když jsem tě neměl,<br/>miloval jsem přírodu jako klidný mnich Krista…<br/>Nyní miluji přírodu<br/>jako klidný mnich Pannu Marii,<br/>nábožně, po svém, jako dřív,<br/>ale dojatěji a&#160;mám k&#160;ní blíž.<br/>Vidím líp řeky, když s&#160;tebou kráčím<br/>lukami až na říční břeh;<br/>když sedím vedle tebe a&#160;pozoruji oblaka,<br/>pozoruji je líp…<br/>Tys mi nevzala přírodu…<br/>Tys mi nezměnila přírodu…<br/>Přivedla jsi přírodu až ke mně.<br/>Proto, že existuješ, vidím ji líp, ale stejnou,<br/>proto, že mě miluješ, miluji ji stejně, ale víc,<br/>proto, že sis mě zvolila, abych tě měl a&#160;miloval,<br/>moje oči se na tom všem<br/>pozdržely déle.</p>
			<p class="MLP_verse_-0-12- ParaOverride-2">Nelituji toho, čím jsem býval dřív,<br/>protože tím stále jsem.<br/>Jenom lituji, že jsem tě dřív nemiloval.</p>
		</div>
</body>
</html>