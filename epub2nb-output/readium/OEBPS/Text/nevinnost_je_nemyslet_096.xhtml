<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-91</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-91" xml:lang="cs-CZ">
		<div class="Z-kladn--textový-r-meček">
			<p id="_idParaDest-90" class="PRVNI_VERS_DO_OBSAHU">Ať už je středem světa cokoli,</p>
			<p class="MLP_verse_-0-12- ParaOverride-2">dalo mi to vnější svět jako vzor reality,<br/>a&#160;řeknu-li „to je reálné“, byť o&#160;citu,<br/>vidím to bezděky v&#160;nějakém vnějším prostoru,<br/>vidím to jaksi stranou a&#160;jako sobě cizí.</p>
			<p class="MLP_verse_-0-12- ParaOverride-3">Být reálný znamená nebýt uvnitř sebe.<br/>O&#160;své osobě vevnitř nemám představu reality.<br/>Vím, že svět existuje, ale nevím, jestli existuji.<br/>Jistější mi připadá existence mého bílého domku<br/>než vnitřní existence obyvatele bílého domku.<br/>Věřím víc ve své tělo než ve svou duši,<br/>protože mé tělo se jeví uprostřed reality<br/>a&#160;mohou je vidět druzí,<br/>může se dotýkat druhých,<br/>může si sednout a&#160;stát,<br/>ale má duše může být definována jen vnějšími výrazy.<br/>Existuje pro mne&#160;— ve chvílích, kdy soudím, že opravdu existuje&#160;—<br/>jakousi půjčkou od vnější reality světa.</p>
			<p class="MLP_verse_-0-12- ParaOverride-3">Je-li duše reálnější<br/>než vnější svět, jak pravíš ty, filozofe,<br/>proč mi byl vnější svět dán jako příklad reality?<br/>Je-li jistější, že spíš cítím,<br/>než že existuje věc, kterou cítím&#160;—<br/>proč cítím<br/>a&#160;proč se ta věc vyskytuje nezávisle na mně,<br/>aniž mě k&#160;existenci potřebuje,<br/>a&#160;já zůstávám vázán k&#160;sobě samému, vždy osobní a&#160;nepřevoditelný?<br/>Proč se pohybuji s&#160;ostatními ve světě, v&#160;němž se dorozumíváme<br/>a&#160;kde se shodujeme,<br/>je-li snad ten svět omyl a&#160;právě já mám pravdu?<br/>Je-li svět omyl, je omylem všech lidí.<br/>A&#160;každý z&#160;nás je pouze omyl každého z&#160;nás.<br/>Tak či onak, svět je jistější.</p>
			<p class="MLP_verse_-0-12- ParaOverride-3">Proč však se sám sebe ptám, ne-li proto, že stůňu?</p>
			<p class="MLP_verse_-0-12- ParaOverride-3">Ve správných dnech, ve vnějších dnech svého života,<br/>ve svých dnech dokonale přirozené jasnozřivosti,<br/>cítím, aniž cítím, že cítím,<br/>vidím, aniž vím, že vidím,<br/>a&#160;nikdy není vesmír tak reálný,<br/>nikdy nebývá vesmír (nikoli blízko či daleko ode mě,<br/>ale) tak vznešeně ne-můj.</p>
			<p class="MLP_verse_-0-12- ParaOverride-3">Když řeknu „to je zřejmé“, chci snad říct „jen já to zřím“?<br/>Když řeknu „to je pravda“, chci snad říct „to je můj názor“?<br/>Když řeknu „tam to je“, chci snad říct „není to tam“?</p>
			<p class="MLP_verse_-0-12- ParaOverride-3">A&#160;je-li to tak v&#160;životě, proč to má být jinak ve filozofii?<br/>Dřív žijeme, než filozofujeme, dřív existujeme, než to víme,<br/>a&#160;ten první fakt si zaslouží přinejmenším přednost uznání.<br/>Ano, dříve než jsme vnitřek, jsme vnějšek.<br/>Proto jsme esenciálně vnějšek.</p>
			<p class="MLP_verse_-0-12- ParaOverride-3">Pravíš, chorý filozofe, zkrátka filozofe, že to je materialismus.<br/>Jak to ale může být materialismus, je-li materialismus filozofie<br/>a&#160;nějaká filozofie, přinejmenším jakožto moje, by byla mou filozofií,<br/>a&#160;to ani není moje, ba ani nejsem já?</p>
		</div>
</body>
</html>