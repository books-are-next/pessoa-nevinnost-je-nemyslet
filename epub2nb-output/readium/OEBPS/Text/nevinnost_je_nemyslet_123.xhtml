<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>nevinnost_je_nemyslet-118</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="nevinnost_je_nemyslet-118" xml:lang="cs-CZ">
		<div class="Z-kladn--textový-r-meček">
			<p id="_idParaDest-117" class="MLP_uroven1_zvlastni_pripady">Květinové dítě Alberto Caeiro?</p>
			<p class="MLP_text_bez1radku">Italský spisovatel Antonio Tabucchi se ve své tvorbě velmi často obrací k&#160;složité osobnosti Fernanda Pessoy a&#160;zdá se, jako by také v&#160;novele <span class="MLP_znak_kurziva_11b">Indické nokturno</span>&#160;– o&#160;pátrání po příteli ztraceném kdesi v&#160;Indii&#160;– hledal Pessou ztraceného v&#160;jeho heteronymech: Álvara de Campos jako mladého poživače opia vracejícího se z&#160;plavby do neskutečné Indie, ortonymního Fernanda Pessou skrývajícího se v&#160;indické Teosofické společnosti a&#160;Alberta Caeira, který je v&#160;Tabucchiho pojetí hledán mezi už postaršími hippies na pláži v&#160;Góe. A&#160;snad i&#160;stoika Ricarda Reise v&#160;závěrečném rozhovoru s&#160;jeho abstraktní Lydií. V&#160;tomto Pessoově osobním labyrintu nás tentokrát zajímá právě Alberto Caeiro, Pessoova zkušenost „odosobnění“ stejně půvabná a&#160;stejně odsouzená k&#160;brzkému konci jako někdejší sny „květinových dětí“: prostota, příroda, přímý pohled na věci tohoto světa&#160;– pohanská idyla industriálního věku.</p>
			<p class="MLP_text">Zrození mistra Alberta Caeira ve vrcholné inspiraci líčí Fernando Pessoa podrobně a&#160;sugestivně ve známém dopise literárnímu kritikovi a&#160;spisovateli Adolfu Casaisu Monteirovi a&#160;jako mnohá Pessoova tvrzení o&#160;vlastním díle i&#160;toto je třeba brát s&#160;výhradou, protože patří k&#160;jeho spletitému heteronymnímu uvažování; je však zároveň možné je chápat jako vyjádření zrodu díla v&#160;okamžiku vytržení po delším přípravném období a&#160;v&#160;několika fázích, jak to potvrzuje editor Ivo Castro v&#160;úvodu k&#160;faksimilovanému vydání rukopisu Caeirova <span class="MLP_znak_kurziva_11b">Hlídače stád</span> z&#160;roku 1986. Dopis Casaisu Monteirovi spolu s&#160;Pessoovým dopisem příteli Armandu Cortes-Rodriguesovi uvádíme v&#160;„Dokumentech“. První list Cortes-Rodriguesovi je z&#160;19. ledna 1915 a&#160;dopis Casaisu Monteirovi z&#160;13. ledna 1935. Mezi těmito daty uplynulo dvacet let Pessoova života a&#160;literární tvorby. Života, který právě končil, a&#160;rozsáhlé tvorby, jež zůstala z&#160;velké části fragmentární, neuspořádaná a&#160;nevydaná, určená budoucím generacím. Nicméně i&#160;to, co za Pessoova života vyšlo časopisecky a&#160;knižně, dává představu o&#160;velikosti a&#160;složitosti projektů a&#160;jejich realizace, potvrzované o&#160;řadu let později stále dalšími svazky díla vydávaného z&#160;autorovy literární pozůstalosti. Idealisticky koncipovanému prvnímu dopisu příteli z&#160;mládí, plnému vznětu a&#160;plánů („vědomí strašlivého náboženského poslání, které každý nadaný člověk od Boha dostává“), jako by nejvíce odpovídalo až vydání ezotericko-mystické básnické sbírky <span class="MLP_znak_kurziva_11b">P</span><span class="MLP_znak_kurziva_11b">oselství</span> (Mensagem) z&#160;roku 1934, podivuhodně ucelené, jediné knižní vydání portugalsky psané poezie (na rozdíl od dříve vydané poezie psané anglicky) za autorova života. Kdežto druhý, ironicky suverénní dopis Casaisu Monteirovi, psaný krátce před smrtí, se vrací především k&#160;letům 1914 a&#160;1915, ke vzniku Pessoovy heteronymie a&#160;projevu modernistických tendencí v&#160;jeho tvorbě. To, co zčásti začínalo jako hra, chuť napálit přítele Mária de Sá-Carneira a&#160;„vymyslet si bukolického básníka složité povahy“, vyústilo ve vytvoření Alberta Caeira a&#160;dalších fiktivních autorů. Právě Mário de Sá-Carneiro informoval ze svých pobytů v&#160;Paříži (1912–1916) Fernanda Pessou o&#160;směrech moderního umění. Hra ještě krátce nato pokračovala a&#160;zmíněný Cortes-Rodrigues později vzpomínal, jak po naléhání Fernanda Pessoy, aby se přátelé, připravující vydání časopisu <span class="MLP_znak_kurziva_11b">Orpheu</span>, také rozdvojili do „pseudonymů“, napsal i&#160;on několik básní dokonce jako žena&#160;– Violante de Cysneiros. Lehkovážný ráz této spolupráce modernistických literátů a&#160;výtvarníků však po zániku <span class="MLP_znak_kurziva_11b">Orpheu</span> a&#160;hlavně po sebevraždě Mária de Sá-Carneira v&#160;dubnu 1916 vyprchal.</p>
			<p class="MLP_text">Je známo&#160;– zvláště po postupném zveřejňování textů z&#160;Pessoovy pozůstalosti&#160;–, že tomuto zrození smyšlených básníků ve spontánním tvůrčím činu předcházely Pessoovy teoretické úvahy reagující mj. na <span class="MLP_znak_kurziva_11b">saudosismus</span> portugalského básníka a&#160;myslitele Teixeiry de Pascoaes a&#160;na evropské avantgardní proudy a&#160;orientované k&#160;vytváření vlastních modernistických směrů. Byl to zejména Pessoův <span class="MLP_znak_kurziva_11b">sensacionismus</span>, odpovídající jeho opakovanému požadavku „cítit všechno všemi způsoby“ a&#160;později obšírně objasňovaný v&#160;jeho anglicky psaných textech, jak pokud jde o&#160;kořeny (francouzský symbolismus, portugalský transcendentalistický panteismus, směs futurismu, kubismu a&#160;jiných směrů), tak i&#160;ve zdůrazňování pocitu, smyslového vnímání&#160;– <span class="MLP_znak_kurziva_11b">sensação</span>&#160;– jako jediné životní reality, a&#160;uvědomění <span class="MLP_znak_kurziva_11b">sensação</span> jako jediné reality umění. Předchůdcem této nové básnické senzibility měl být podle Pessoy portugalský básník Cesário Verde (1855–1886) a&#160;zakladatelem právě Alberto Caeiro; klasicistně ji proměnil Ricardo Reis, zmodernizoval a&#160;na nejvyšší míru vystupňoval Álvaro de Campos. Tito fiktivní básníci v&#160;čele s&#160;mistrem Caeirem jsou v&#160;Pessoově koncepci představiteli různých variant paganismu v&#160;poezii. Program paganismu měl společně s&#160;Ricardem Reisem zveřejnit teoretik tohoto směru António Mora, další Pessoova smyšlená osobnost, autor fragmentárního <span class="MLP_znak_kurziva_11b">Návratu bohů</span>.</p>
			<p class="MLP_text">Pessoa postupně opředl Caeira sítí reflexí, obdivných i&#160;kritických poznámek jeho fiktivních „žáků“, vymýšlel jejich setkání, dopisy a&#160;diskuse, do nichž vstupoval i&#160;sám jako Fernando Pessoa, formuloval vzájemné shody a&#160;rozdíly.</p>
			<p class="MLP_text">Přestože Ricardo Reis v&#160;„Předmluvě“ zdůrazňuje nemožnost Caeirovo dílo vysvětlit, neboť „mluví samo za sebe“, ustavičně se o&#160;to v&#160;četných fragmentárních textech pokouší; vytýká Caeirovi dvě chyby: 1) nedostává se mu vnější disciplíny; výraz nepodřídil stejné kázni, jako je tomu u&#160;emocí a&#160;idejí; 2) jeho emoce, hlavně v&#160;počátečních básních <span class="MLP_znak_kurziva_11b">Hlídače stád</span>, ještě trpí „křesťanským subjektivismem“. Odpověď najdeme v&#160;poznámkách Fernanda Pessoy: „Se zděšením a&#160;odporem jsem napsal osmou báseň z&#160;<span class="MLP_znak_kurziva_11b">Hlídače stád</span> s&#160;jejím dětinským rouháním a&#160;naprostým popřením duchovnosti. Ve své vlastní, zjevně reálné osobě, v&#160;níž sociálně a&#160;objektivně žiji, se nerouhám ani nejsem protiduchovního zaměření. Takový je však Alberto Caeiro, jak ho chápu: musí tedy tak psát, ať chci, nebo nechci, ať smýšlím jako on, nebo ne.“</p>
			<p class="MLP_text">V&#160;nedokončeném rozhovoru, který měl být pravděpodobně dílem anglicky píšícího fiktivního Alexandera Searche, odpovídá Alberto Caeiro na otázku: „Jste materialista, pane Caeiro?“&#160;– „Ne, nejsem materialista ani deista, aniž co jiného. Jsem člověk, který jednoho dne otevřel okno a&#160;objevil tuto veledůležitou věc: že příroda existuje. Zjistil jsem, že stromy, řeky, kameny jsou věci, které skutečně existují. Nikdo na to dřív nepomyslel.“</p>
			<p class="MLP_text">Ricardo Reis a&#160;António Mora se v&#160;Pessoově koncepci seznámili s&#160;Albertem Caeirem již v&#160;letech 1912 a&#160;1913, básník Álvaro de Cam­pos a&#160;sám Fernando Pessoa až v&#160;roce 1914. Teprve pod vlivem tohoto „setkání“ napsal Álvaro de Campos podle Pessoova tvrzení svou futuristickou „Triumfální ódu“ a&#160;Fernando Pessoa intersekcionistický „Šikmý déšť“. Vznik Caeirova <span class="MLP_znak_kurziva_11b">Hlídače stád</span> je sice básníkem fiktivně datován do let 1911–1912, aby ladil s&#160;jeho „životopisem“, ale ve skutečnosti bylo oněch 49 básní psáno nejspíš v&#160;březnu až květnu 1914. Ačkoli stvořitel Pessoa pak nechal Caeira (jehož někdy nazývá „můj přízrak“) předčasně zemřít už v&#160;roce 1915, psal dál jeho jménem až do roku 1930, jak je patrné z&#160;datace básní zachovaných v&#160;rukopisech. Epizoda s&#160;pastýřovou zamilovaností spadá autorsky převážně do let 1929–1930. Zajímavé na tom je, že právě v&#160;té době Pessoa po deseti letech krátkodobě nostalgicky oživil vztah s&#160;Ophélií Queirozovou a&#160;že v&#160;roce 1930 došlo také k&#160;Pessoovu zvláštnímu setkání s&#160;„Šarlatovou ženou“ anglického mága Aleistera Crowleyho, která snad inspirovala jednu neobvyklou skutečně milostnou báseň ortonymního Pessoy. Rozčarovaný zamilovaný pastýř pak ztratil hůl a&#160;ovce se rozprchly po stráni…</p>
			<p class="MLP_text">Přes onen časný Caeirův „skon“ bylo tedy jeho básnické dílo stále doplňováno a&#160;obměňováno. Pessoa vytvářel dojem, jako by byl Alberto Caeiro klíčovou osobností mezi ostatními heteronymy; zvláštní však je, že po slavném zrození mistra a&#160;sepsání podstatné části jeho díla nepřistoupil Pessoa k&#160;bezprostřednímu uveřejnění aspoň některých básní: příležitost se přece naskytla hned ve dvou číslech časopisu <span class="MLP_znak_kurziva_11b">Orpheu</span> (1915), kam Pessoa zařadil mj. dvě velké ódy Álvara de Campos a&#160;svůj „Šikmý déšť“, ale nic od Alberta Caeira. Po řadu let připravoval jeho vstup na literární scénu; v&#160;rukopisech se zachovaly jednotlivé plány na zveřejnění, předmluvy Ricarda Reise a&#160;fiktivního překladatele (pravděpodobně Thomase Crosse) Caeirova díla do angličtiny (<span class="MLP_znak_kurziva_11b">The Keeper of Sheep</span>) nebo již zmíněné články a&#160;poznámky Álvara de Campos, Ricarda Reise i&#160;samotného Pessoy. Teprve roku 1925 se ve 4. a&#160;5. čísle časopisu <span class="MLP_znak_kurziva_11b">Athena</span>, který Pessoa krátce předtím založil, objevilo 23 básní z&#160;<span class="MLP_znak_kurziva_11b">Hlídače stád</span> a&#160;16 z&#160;<span class="MLP_znak_kurziva_11b">Rozptýlených básní</span>. V předešlém roce tu Pessoa uveřejnil 20 ód Ricarda Reise, s&#160;nímž Alberto Caeiro sdílí jeho „absolutní objektivismus“. Pečlivě připravované vystoupení obou heteronymních „pohanských“ básníků však zůstalo bez ohlasu, a&#160;tak váhání, s&#160;nímž Pessoa neustále odkládal uvedení Caeirovy tvorby, kterou vehementně prohlašoval za to „nejlepší, co dosud udělal“, přetrvávalo i&#160;v&#160;dalších letech.</p>
			<p class="MLP_text">Teprve zájem, který o&#160;Pessoovu tvorbu projevila nastupující literární generace seskupená kolem coimberského časopisu <span class="MLP_znak_kurziva_11b">Presença</span> (Přítomnost), básníka přiměl, aby se více zabýval možností publikovat své různorodé dílo. Korespondenci s&#160;Pessoou zahájil roku 1928 spisovatel José Régio a&#160;je pozoruhodné, že Pessoa v&#160;odpovědi nejprve zachovával pózu své zmnožené podoby: „Drahý José Régio: (…) Velmi rád a&#160;s&#160;díky přijímám čestné pozvání, jímž mne-nás vybízíte, abychom spolupracovali v&#160;antologickém čísle <span class="MLP_znak_kurziva_11b">Presença</span>. Zasílám čtyři krátké příspěvky: jeden je od Álvara de Campos, druhý můj; od Ricarda Reise posílám dva, abyste si vybral, kterému dáte přednost. Od zesnulého Alberta Caeira jsem žádný příspěvek získat nemohl, neboť příbuzní či vykonavatelé závěti mi to neumožnili. (…) Jsem vám, prosím, vždy k&#160;dispozici ke všemu, co vám může být nějak užitečné&#160;– samozřejmě literárně, protože jinak k&#160;užitku nejsem, byť i&#160;ten literární je sporný.“ S&#160;další spoluprací však pod různými záminkami nadále otálel.</p>
			<p class="MLP_text">Určitý obrat přinesla až korespondence s&#160;dalším organizátorem časopisu <span class="MLP_znak_kurziva_11b">Presença</span> Joãem Gasparem Simõesem, který o&#160;Pessoovi napsal studii a&#160;později se stal jeho životopiscem. I&#160;jemu však Pessoa několikrát sliboval zaslání již hotového Caeirova díla, ale nikdy k&#160;tomu nedošlo, s&#160;výjimkou dvou básní, uveřejněných roku 1931. Svou zřejmě nejmilejší a&#160;zároveň tu nejméně uvěřitelnou, doslova vysněnou fiktivní osobnost nechal tedy Pessoa zemřít už v&#160;šestadvaceti letech věku a&#160;její básně jako by schovával pro mnohem pozdější, vstřícnější dobu: „U&#160;Caeira se jeví jakási radikální nemožnost neprocítit všechno svěže, jitřně. Svými komentáři jako by toužil vyprávět bohům něco o&#160;počátku světa. Zdá se o&#160;celá staletí mladší než my všichni a&#160;s&#160;námi jako by jej pojily jen nedostatky, slabosti nebo váhání jeho jitřního ideového pojetí. Jsou to mezery v&#160;jeho poetickém myšlení, které se plní smetím našeho omšelého způsobu myslet…“&#160;– napsal Pessoa v&#160;jedné nedatované poznámce. Možná jsou různé pozdější interpretace pessoovských badatelů snahou scelit tyto „mezery“: Caeiro je považován za básnického předchůdce fenomenologie; jeho přístup ke světu se srovnává se zen-buddhistickým pojetím; jeho negativismus&#160;– učit se odnaučit&#160;– je shledáván v&#160;základech mystiky a&#160;negativní teologie; v&#160;jeho poezii se zdůrazňuje mýtus přírodního člověka bez metafyziky a&#160;tajemství, mýtus nevinnosti, utopie prostoty.</p>
			<p class="MLP_text_-0-12-">Velice případně, ba přímo prorocky psal už v&#160;únoru roku 1913 Mário de Sá-Carneiro Pessoovi z&#160;Paříže: „Důležité je, drahý Fernando, abys shrnul a&#160;uzavřel své básně a&#160;uveřejnil je, abys neztrácel energii dlouhými kritickými články nebo psaním obdivuhodných fragmentů obdivuhodných, ale nikdy nedokončených děl.“ Fernando Pessoa své dílo z&#160;valné části neuzavřel, ale současně tak umožnil, aby je nekonečně editorsky i&#160;interpretačně uzavírali jiní&#160;– časovou omezenost života překonává neobyčejná životnost díla.</p>
			<p class="MLP_dopis_podpis_-I- _idGenParaOverride-1">Pavla Lidmilová</p>
		</div>
</body>
</html>