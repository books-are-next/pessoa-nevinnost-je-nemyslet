---
title: ''
contentType: prose
---

Až se znovu navrátí jaro,

_možná už nebudu na světě.  
Teď bych si rád myslel, že jaro je bytost,  
abych mohl věřit, že by plakalo,  
kdyby tak přišlo o jediného přítele.  
Jaro však vlastně ani není věc:  
jenom se to tak říká.  
Ba nevracejí se ani květy či zelené listy.  
Jsou nové květy, nové zelené listy.  
Jsou jiné vlídné dny.  
Nic se nevrací, nic se neopakuje, protože vše je skutečné._
