---
title: ''
contentType: prose
---

III.

> Vykloněn k večeru z okna  
> a vědom si úkosem luk před sebou  
> čtu, až mě z toho pálí oči,  
> Knihu Cesária Verdeho.

> Je mi ho tolik líto! Byl to venkovan  
> vězněný na svobodě městem.  
> Ale díval se přitom na domy  
> a rozhlížel se ulicemi  
> a všímal si lidí kolem,  
> tak jako hledíme na stromy  
> a zrakem sledujeme cestu, jíž se jde,  
> a všímáme si na lukách květin…

> Proto jej tížil ten veliký smutek,  
> jejž vlastně nikdy nedal znát,  
> ale chodil městem, jako se nechodí po louce,  
> a smutný, jako když květy se lisují v knihách  
> a rostliny vkládají do vázy…
