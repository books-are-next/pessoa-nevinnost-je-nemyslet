---
title: ''
contentType: prose
---

Jestliže až zemřu, budete chtít napsat můj životopis,

_nic není snadnějšího.  
Jsou v něm jen dvě data — mého narození a mé smrti.  
Mezi tím jsou všechny dny mé._

_Je lehké mě definovat.  
Díval jsem se jako divý.  
Miloval jsem věci beze vší sentimentality.  
Nikdy jsem netoužil po ničem, co bych nemohl uskutečnit, protože jsem neoslepl.  
Ba i sluch byl pro mě vždy jen doprovodem zraku._

_Pochopil jsem, že věci jsou skutečné a vzájemně odlišné;  
pochopil jsem to očima, nikoli myšlením.  
Pochopit to myšlením by znamenalo shledávat je ;všechny stejné._

_Jednou na mě přišlo spaní jako na každé dítě.  
Zavřel jsem oči a usnul.  
Kromě toho jsem byl jediný básník přírody._
