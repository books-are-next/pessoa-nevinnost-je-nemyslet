---
title: ''
hiddenTitle: true
contentType: poetry
---

<section>

Až přijde jaro

_a já snad budu po smrti,  
stejně rozkvetou květy  
a stromy nebudou míň zelené než loňského jara.  
Realita mě nepotřebuje._

</section>

<section>

_Cítím ohromnou radost,  
když si pomyslím, že má smrt není vůbec důležitá._

</section>

<section>

_Kdybych věděl, že zítra zemřu  
a jaro by mělo být pozítří,  
zemřel bych spokojen, protože by přišlo pozítří.  
Je-li to jeho čas, kdy jindy by mělo nastat, než v ten čas?  
Líbí se mi, když je všechno reálné a jisté;  
a líbí se mi to, protože tak by to bylo, i kdyby se mi to nelíbilo.  
Proto zemřu-li teď, zemřu spokojen,  
protože všechno je reálné a jisté._

</section>

<section>

_Ať se lidé u mé rakve modlí latinsky, budou-li chtít.  
Nebo ať kolem ní křepčí a zpívají.  
Nemám přání pro den, kdy už si nic nebudu moct přát.  
Co bude, až to bude, bude právě to, co je._

</section>
