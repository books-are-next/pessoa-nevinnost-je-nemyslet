---
title: XXVII\.
contentType: poetry
---

<section>

Jen příroda je božská, a ona božská není…

</section>

<section>

Jestliže o ní občas mluvím jako o bytosti,  
pak proto, že musím mluvit jazykem lidí,  
jenž dává osobnost věcem  
a vnutí jim jméno.

</section>

<section>

Věci však jméno ani osobnost nemají:  
existují, a nebe je veliké a země širá  
a naše srdce ne větší než pěst…

</section>

<section>

Blaze mi pro vše, co vůbec nevím.  
Vždyť to je vše, co opravdu jsem.  
Těším se ze všeho jak člověk za slunného dne.

</section>
