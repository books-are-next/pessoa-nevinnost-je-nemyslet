---
title: VI\.
contentType: poetry
---

<section>

Myslet na Boha je neposlechnout Boha,  
Bůh sám přece chtěl, abychom ho nepoznali,  
a proto se nám neukázal…

</section>

<section>

Buďme prostí a pokojní  
jako potoky a stromy  
a Bůh nás bude milovat a z nás udělá  
nás, tak jako stromy jsou stromy  
a jako potoky jsou potoky,  
a dá nám zeleň svého jara  
a řeku, kam mířit, až skončíme…  
A nic víc, protože dát nám víc bylo by vzít nám víc.

</section>
