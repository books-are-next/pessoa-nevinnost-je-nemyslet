---
title: XLIII\.
contentType: poetry
---

<section>

_Radši let ptáka, jenž míjí a nezanechá stopu,  
nežli krok zvířete otištěný v půdě.  
Pták míjí a zapomíná, a tak to má být.  
Zvíře však, kde už není, a proto je k ničemu,  
ukazuje, že už bylo, což je na nic._

</section>

<section>

_Upomínka zrazuje přírodu,  
neboť včerejší příroda přírodou není.  
Co bylo, nic není, a vzpomínat je nevidět._

</section>

<section>

_Leť, ptáku, leť a nauč mě pomíjet!_

</section>
