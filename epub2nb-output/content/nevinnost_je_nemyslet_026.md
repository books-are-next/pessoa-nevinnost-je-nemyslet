---
title: ''
contentType: prose
---

XVII.  
Salát

> Jakou mám na talíři směs přírody!  
> Jsou to rostliny, sestry mé,  
> družky rostoucí u vody,  
> světice lidem neznámé…

> Uříznou je a na stůl dají  
> a hluční hosté v hotelích  
> nedbale si „salát“ objednají,  
> lhostejní a samý smích.

> Nevědí, že Matce Zemi  
> berou svěžest a první děti,  
> to první živé a duhové,  
> co kdysi Noe zahlédl,  
> když vody opadly a vrchol hor  
> vlhký a zelený se pozvedl.  
> A ve výši, kam holubice vylétla,  
> oblouk duhy zvolna vybledl…
