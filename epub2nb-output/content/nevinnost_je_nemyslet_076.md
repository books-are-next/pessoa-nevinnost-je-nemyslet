---
title: ''
contentType: prose
---

<section>

Včera zase ten hlasatel svých pravd

_se mnou mluvil.  
Mluvil o utrpení tříd, jež pracují  
(nikoli lidí, kteří trpí, neboť právě ti jsou trpící).  
Říkal, jak nespravedlivé je, že jedni mají peníze  
a druzí hlad, jenže nevím, je-li to hlad po jídle  
nebo jen hlad po cizím koláči.  
Mluvil o všem, co jen ho může rozčilit._

</section>

<section>

_Jak šťastný musí být, kdo může myslet na neštěstí druhých!  
A jak hloupý, když neví, že neštěstí druhých je jejich  
a nevyléčí se zvenčí,  
protože trpět neznamená, že nám chybí inkoust  
nebo že bedna nemá železná držadla!_

</section>

<section>

_Existence nespravedlnosti je jako existence smrti.  
Nikdy bych neučinil jediný krok, abych změnil  
to, čemu se říká nespravedlnost světa.  
I tisíc kroků, jež bych k tomu učinil,  
by bylo jenom tisíc kroků.  
Přijímám nespravedlnost stejně jako to, že nějaký kámen není kulatý  
a že dub nemůže být borovice nebo buk._

</section>

<section>

_Rozpůlil jsem pomeranč a ty dvě části nemohly být stejné.  
Ke které jsem byl nespravedlivý — já, jenž sním obě?_

</section>
