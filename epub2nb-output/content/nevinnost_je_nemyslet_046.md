---
title: XXXVII\.
contentType: prose
---

_Jako veliká, špinavě planoucí skvrna  
prodlévá zašlé slunce na zbytku mračen.  
V poklidném večeru se nese zdáli nejasný hvizd.  
Snad ze vzdáleného vlaku._

_Ta chvíle mi nese nejasný stesk  
a nejasnou, pokojnou touhu,  
jež se objeví a mizí._

_Někdy se také na říční hladině  
vytvoří bubliny,  
jež vzniknou a rozplynou se  
a nemají jiný smysl  
než být bublinami,  
jež vzniknou a rozplynou se._
