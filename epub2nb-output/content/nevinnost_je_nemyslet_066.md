---
title: VII\.
contentType: prose
---

_Možná kdo umí vidět, nedokáže cítit  
a nezalíbí se, neboť v mnohém předchází mravy.  
Ke všemu je třeba znát způsoby  
a všechno má svůj způsob, ba i láska.  
Kdo pohlíží na louky skrze traviny,  
asi není tak zaslepený, aby cítil.  
Miloval jsem, a nebyl milován, a uviděl to až nakonec,  
neboť nikdo není milován, jak je to dané, ale jak se stane.  
Ona má stejně hezké vlasy a ústa jako dřív  
a i já jsem stejný jako dřív, sám v lukách.  
Jako bych měl svěšenou hlavu,  
říkám si, a už ji zdvihám  
a v zlatém slunci schnou kapky slz, jimž se nevyhnu.  
Jak veliká jsou luka a jak malá láska!  
Dívám se a zapomínám, jako svět pohřbívá a stromy shazují listí._

_Neumím mluvit, protože teď cítím.  
Poslouchám svůj hlas, jako by patřil jinému,  
a můj hlas mluví o ní, jako by to mluvila ona.  
Její vlasy jsou žloutnoucím obilím v jasném slunci,  
a když mluví její ústa, říkají, co není ve slovech.  
Usměje se a zuby jsou čisté jak oblázky v řece._
