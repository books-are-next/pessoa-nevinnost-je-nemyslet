---
title: XXII\.
contentType: poetry
---

<section>

_Jako bych v plném létě otevřel dveře domu  
a celou tváří vyhlédl do horka venku,  
tak občas najednou udeří příroda  
přímo do tváře mých smyslů  
a já chci pochopit, zmaten a neklidný,  
nevím však co ani jak…_

</section>

<section>

_Proč ale bych měl chtít pochopit?  
Co by tu mělo být k chápání?_

</section>

<section>

_Když mi léto přejede po tváři  
teplou rukou svého vánku,  
měl bych cítit jen libost, protože je to vánek,  
anebo nelibost, protože je teplý,  
a ať už to cítím tak či onak,  
právě tak se to v tu chvíli cítit má…_

</section>
