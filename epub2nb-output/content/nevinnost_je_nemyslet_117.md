---
title: Předposlední báseň
contentType: poetry
---

<section>

> _Ricardu Reisovi_

I já se umím domýšlet.  
V každé věci existuje to, co sama je, co ji oživuje.  
V rostlině to dlí zevně a je to malá nymfa.  
Ve zvířeti je to vzdálená vnitřní bytost.  
V člověku je to duše, jež žije s ním a je už jím.  
V bozích má stejný rozměr  
a stejný prostor jako tělo  
a je totéž co tělo.  
Proto se říká, že bohové nikdy neumírají.  
Proto bohové nemají tělo a duši,  
ale jen tělo a jsou dokonalí.  
Právě tělo je jim duší  
a mají vědomí ve vlastním božském těle.

</section>
