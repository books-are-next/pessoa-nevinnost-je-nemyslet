---
title: XXXVIII\.
contentType: poetry
---

<section>

_Buď požehnáno totéž slunce z jiných krajů,  
jež ze všech lidí činí mé bratry,  
neboť v určité denní chvilce na ně pohlédnou jako já  
a v té ryzí chvilce,  
přečisté a citlivé,  
se neobratně vracejí  
s téměř nepostřehnutelným povzdechem  
k pravému prvotnímu Člověku,  
jenž spatřil východ slunce a dosud je neuctíval.  
Neboť tak je to přirozené — přirozenější  
než uctívat slunce a pak Boha  
a pak vše ostatní, co není._

</section>
