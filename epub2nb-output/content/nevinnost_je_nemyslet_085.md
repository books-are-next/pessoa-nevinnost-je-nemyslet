---
title: ''
hiddenTitle: true
contentType: poetry
---

<section>

Kdesi za zatáčkou cesty

_je možná studna, možná hrad,  
a možná jenom cesta dál.  
Nevím ani se neptám.  
Když jdu po cestě před zatáčkou,  
dívám se jen na cestu před zatáčkou,  
protože mohu vidět jen cestu před zatáčkou.  
K ničemu by mi nebylo vyhlížet druhou stranu  
a to, co nevidím.  
Všímejme si pouze místa, kde jsme.  
Je dost krásné být tady, a ne někde jinde.  
Jsou-li nějací lidé za zatáčkou cesty,  
ať se starají o to, co je za zatáčkou cesty.  
To právě je cesta pro ně.  
Máme-li tam dojít my, dozvíme se vše, až tam dojdeme.  
Zatím víme jen, že tam nejsme.  
Tady je jenom cesta před zatáčkou, a před zatáčkou  
je cesta bez nějaké zatáčky._

</section>
