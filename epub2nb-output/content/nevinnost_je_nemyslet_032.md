---
title: XXIII\.
contentType: poetry
---

<section>

Můj pohled modrý jako nebe  
je klidný jako voda na slunci.  
Je tak modrý a klidný,  
protože se neptá ani nediví…

</section>

<section>

Kdybych se ptal a divil se,  
nevyrostly by nové květy na lukách  
ani slunce by se nestalo krásnějším.

</section>

<section>

(A i kdyby vyrostly na louce nové květy  
a slunce se stalo krásnějším,  
vnímal bych na louce méně květů  
a shledával slunce ošklivějším…  
Protože všechno je, jak je, a tak to je,  
a já to přijímám bez díků,  
aby mi nepřišlo, že na to myslím…)

</section>
