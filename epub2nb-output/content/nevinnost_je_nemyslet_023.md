---
title: XIV\.
contentType: poetry
---

<section>

Nedělám si starosti s rýmy. Jen málokdy  
dva stejné stromy stojí vedle sebe.  
Myslím a píšu, jako květy mají barvu,  
třebas míň dokonale ve svém výrazu,  
neboť mi chybí božská prostota,  
abych byl pouze svým vnějškem.

</section>

<section>

Dívám se a cítím pohnutí,  
cítím pohnutí jak voda stékající po svažité půdě  
a má poezie je přirozená jako závan větru…

</section>
